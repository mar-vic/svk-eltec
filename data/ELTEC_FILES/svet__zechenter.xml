<?xml version="1.0" encoding="utf-8"?>
<tei:TEI xml:id="SLK2012494" xml:lang="slo" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title ref="ISBN:978-80-8101-278-5">
     Svet : ELTeC edícia
    </tei:title>
    <tei:author ref="viaf:49245103">
     Zechenter-Laskomerský, Gustáv Kazimír (1824-1908)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <measure unit="words">
     925
    </measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author ref="viaf:49245103">
      Zechenter-Laskomerský, Gustáv Kazimír (1824-1908)
     </tei:author>
     <tei:title ref="ISBN:978-80-8101-278-5">
      Svet
     </tei:title>
     <tei:pubPlace>
      Bratislava
     </tei:pubPlace>
     <tei:publisher>
      Kalligram
     </tei:publisher>
     <tei:date>
      2012
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc>
   <tei:langUsage>
    <tei:language ident="sk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T2"/>
   </tei:textDesc>
  </tei:profileDesc>
  <tei:revisionDesc>
   <tei:change when="2023-12-28">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Svet
    </tei:head>
   </tei:div>
  </tei:front>
  <tei:body>
   <tei:p>
    Že sa svet krúti okolo slnca, to už múdrejší odo mňa ľudia vedeli, sotva
      ale vedeli, prečo sa on krúti. — No krúti sa on preto, lebo inakšej roboty
      nemá. Ba čo by i robil, keby sa nekrútil? - Ale čo robí, pýtate sa, slnce,
      ktoré od tých čias, ako sa mu Jozue zahrozil, prestrašené, ako prikuté na
      mieste stojí, a ako Galileo Galilei nohou dupol, viac sa ani nehne. Čo.
      robí? Nuž svieti, a preto stojí, aby mohlo svietiť, lebo keby sa motalo,
      kyvotalo, svietiť by nemohlo, a potom by sa ani mesiačik nemohol po
      nociach túlať a zaľúbených ako vizikátor do slobodného vyťahovať. Hľa,
      ako to ide, všetko ruka v ruke, každé sebe vykázanú povinnosť plní.
      Tak i slnce svojej povinnosti zadosť činí, trebárs sa jeho dobrodenia
      vše účastnými nestávame. Hia, je to tak, ako keď sa medzi snáď od prí-
      rody dobrotivé srdce panovníkovo a medzi biedny ľud vtierajú dvorskí
      podlízači a sféru nad našimi hlavami zamútia - tak sa i teraz medzi našu
      zemeguľu a majestátne slnko vkradli závistlivé hmly a zatieňujú nám
      obživujúce, obveseľujúce slnečné svetlo. Ach, však je hustá tá hmla, že
   </tei:p>
   <tei:p>
   </tei:p>
   <tei:p>
   </tei:p>
   <tei:p>
    by včas núdze i kolesá ňou mastiť mohol.
   </tei:p>
   <tei:p>
    Žijeme časy, aké nepamätáme. Málo svetla, žiadna zima a veľa dažďa.
      "Tam, kade takto rok sánky hvízdali, zelená sa tráva a byliny kvitnú: Viola
      canina, Rosa canina (psie časy, psie kvety), Galeopsis tetrahit, a tomu
      podobný hyd, Ballis perennis, Scleranthus annuus, Lamium maculatum,
      Caltha palustris, Domine perillustris. A to dvadsiateho decembra...!
   </tei:p>
   <tei:p>
    Teplo je, a leje sa, leje, akoby tá obloha mokrou randou bola, a svet
      namočený a napuchnutý je ako do kávy vpadnutá žemľa. Nieto tej dier-
      ky na kôrke našej zeme, zktorej by voda necvrkala. Tak sa zdá, že sa náš
   </tei:p>
   <tei:p>
    <tei:pb/>
    svet veselšie okolo slnca točí: keď sa tuhšie točí, sa i väčšmi spotí, keď sa
      potí, viacej pije a viacej sa parí, a z tej pary povstávajú tie jednostajné
      husté hmly.
   </tei:p>
   <tei:p>
    Noc je únavne dlhá. O dvanástej na poludnie svitá, o jednej popolud-
      ní však mrká. Keby sa vám chcelo, zaspievali by sme si: Bús az idô, bús
      vagyok én magam is. - No nedivíme sa, že Angličania následkom dl-
      hotrvajúcich hmiel chorejúc na „spleenť, z dlhej chvíle sa vešajú. Svetlo.
      dáva vzrast, dáva život, k tomu viazaná je i teplota. Kde niet svetla, pre-
      stáva ústrojný život. V lete 1870 zjavivšie sa hmly odvodzovali skúma-
      telia od čmudiacich kdesi sopiek. Roku 1871 panujúce dažde pripisovali
      učení hvezdári voľajakým pehutinám, čo po slnečnej tvári preletoval
      Keby pani Rixka v slnci bývala, nebolo by bývalo ani pehutín, ani dažď:
      "Tohoročná mimoriadna teplota berie však vraj pôvod stade, že v slnei
      desaťtisíc míľ veľké magnéziové pole horí. No teraz to už vieme.
   </tei:p>
   <tei:p>
    Smejete sa? No smejte sa len. Či vám je nie známe, že už máme také
      dokonalé stroje, že slncu až do žalúdka nahliadneme? A spectralis ana-
      lysis je čo? Či nás tá neučí, z akých prvkov je slnce zložené? Analysis
      spectralis nás jasne a makavo učí, že od medi hore šľachetnejších kovov
      niet. Podľa našich kupeckých sociálnych pochopov je to ozaj smiešne.
      Teda ani meď, ani striebro, zlato, platina, nič, nič, len veksle bez podsta-
      ty. Hm! Musí to tam celkom tak vyzerať ako - ako u nášho financminis-
      tra, a tak môžeme povedať, že máme v Uhrách nebo na zemi. Z tohto
      ohľadu by sme sa teda i bez slnca mohli zaobísť.
   </tei:p>
   <tei:p>
    Už čo sa týka slnečného svetla, hvezdári hovoria, že pochodí z ohňa,
      čo v slnci zúri, a preto myslíme, že tam hasičských spolkov nieto. A to
      je šťastie, lebo keby tých tam bolo, nebolo by ohňa, keby nebolo ohňa,
      nebolo by svetla, a keby nebolo svetla, bola by večná tma, a večná tma.
      je - fuj tajfel.
   </tei:p>
   <tei:p>
    No a predsa čo nám sľubujú a predpovedajú tí páni hvezdári, len po-
      čúvajte! Slnce vraj dnes-zajtra — v reči astronómov je dnes-zajtra pár
      miliónov rokov - vyhorí, vysoptí sa, a vyhasne ako nafúkaná masa alebo.
      vyfajčená fajka a nastane hustá impertinentná tma. Náš svet a mesiac
      a všetky slnečné planéty budú bez svetla a teploty, ovesia nos a budú
      mrznúť, všetky výpary a vody obrátia sa na sneh a ľad, v tej podobe ako.
      teraz na póloch a pokryjú zimným rúchom celú kôru zeme. Prestane
   </tei:p>
   <tei:p>
   </tei:p>
   <tei:p>
   </tei:p>
   <tei:p>
   </tei:p>
   <tei:p>
    <tei:pb/>
    každý ústrojný život, nastane hrozná, zimná, bezživotná a úplne tmavá
      pustota, akú pero opísať nevládze, ale akú si tvorivá fantázia predstaviť
      môže. Vskutku, ak sa vmyslíš do toho položenia, koža sa ti hrúzou ježí
      a predstaviac si živo túto strašnú elementárnu katastrofu, dušu ti ma-
      lomyseľnosť prikvačí. Nuž ale my to cítiť nebudeme, nájde naše kosti
      udaná už katastrofa v tom položení, ako napríklad našla kosti treťohor-
      ného útvaru dinoteriov, mamutov atď., nota bene, ak nebude do tých
      čias súdny deň.
   </tei:p>
   <tei:p>
    Náš, až na reumu prechladnutý svet, mesiac a planéty, pozbavené
      svetla, budú ťapkať potme, potratia cesty, koncepty a rovnováhu, bú-
      šia jeden do druhého a v tej trme-vrme do slnca, na škvarku vypále-
      ného. Tresk, plesk, myknú takou prudkosťou doň, že mu mozgy strasie
      a v očiach sa mu zaiskrí. Z toho sa slnce zažne a bude nasledovať pre-
      došlá rovnováha vo svetle, teplote, a nasledovne i v behu - s malými
      povrchnými štrbinami a premenami.
   </tei:p>
   <tei:p>
    Ak sa komu z matičných členov podarí tú ľadovú dobu dožiť, a čo je
      hlavné, prežiť, nechže nezabudne o tom v Letopise správu podať. Bude
      to opis nadmieru zaujímavý.
   </tei:p>
   <tei:p>
    My ale, ktorí sa tej katastrofy nedočkáme, obráťme našu pozornosť
      k národnostnej otázke a k makovým opekancom.
    <tei:ref target="#SLK2012494_N1"/>
    <tei:pb/>
   </tei:p>
  </tei:body>
  <tei:back>
   <tei:div type="notes">
    <tei:note xml:id="SLK2012494_N1">
     Trochu sa síce opozdila táto besednica, ale opekance s makom by vari ešte i teraz nikto neohrdil.
    </tei:note>
   </tei:div>
  </tei:back>
 </tei:text>
</tei:TEI>
