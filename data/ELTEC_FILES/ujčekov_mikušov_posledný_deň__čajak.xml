<?xml version="1.0" encoding="utf-8"?>
<tei:TEI xml:id="SLK198853" xml:lang="slo" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title>
     Ujčekov Mikušov posledný deň : ELTeC edícia
    </tei:title>
    <tei:author ref="viaf:30914947">
     Čajak, Ján [Aliquis] (1863-1944)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <measure unit="words">
     3087
    </measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author ref="viaf:30914947">
      Čajak, Ján [Aliquis] (1863-1944)
     </tei:author>
     <tei:title>
      Ujčekov Mikušov posledný deň
     </tei:title>
     <tei:pubPlace>
      Nový Sad
     </tei:pubPlace>
     <tei:publisher>
      Obzor
     </tei:publisher>
     <tei:date>
      1988
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc>
   <tei:langUsage>
    <tei:language ident="sk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T4"/>
   </tei:textDesc>
  </tei:profileDesc>
  <tei:revisionDesc>
   <tei:change when="2024-01-22">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Ujčekov Mikušov posledný deň
    </tei:head>
   </tei:div>
  </tei:front>
  <tei:body>
   <tei:div type="chapter">
    <tei:head>
     Ujčekov Mikušov posledný deň
    </tei:head>
    <tei:p>
    </tei:p>
    <tei:p>
    </tei:p>
    <tei:p>
     Ujček Mikuš už od dlhšieho času nebol, ako sa hovorí, vo svojej riadnej koži. Bohvie, čo
      sa mu stalo, že tak zrazu navidomoči začal kapať. On, pravda, odjakživa nebýval tučným, ale
      predsa mával zdravý výzor. Nuž ale viete, príde to na každého človeka, tak i on podľa sudby
      každého, začal dohárať.
    </tei:p>
    <tei:p>
     a veru keď si tak človek pováži, že, chudák, koľko sa musel natrápiť vo svojom živote, aby
      si rodinu — a to veru neúrečnú, lebo mal len živých dietok šestoro — jedine prácou svojich rúk
      mohol vychovať, tak musí sa uznať, že mal dosť starosti zakvačenej pod šijou. koľko ráz musel
      pochodiť podkrivánske dediny, počnúc od dovalova, pribyliny a kokavy až hen po štrbu, po
      gazdoch, aby si zadovážil nejakú tú robotu: či už nové kolesá, či nové rebriny na voz spraviť.
      bol totiž majstrom poctivého kolárskeho remesla. a veru mal aj on roboty dosť. ale čože, keď
      pri tom zárobček nebol skvelý. keď si aj zarobil na tých kolesách niekoľko rímskych, to sa v
      jeho domácnosti tak minulo, akoby len dlaňou pľasol. veď mu len na ten boží chlebíček pre
      toľké ústa bolo veľa vynaložiť; a kdeže je ešte odev i obuv a ohrev pre toľké duše. a keby mu
      boli aspoň za to čestne platili, tak ako sa patrí. ale viete, sedliak sa vám bude jednať aj za
      dve hodiny a pritom majstrovi i desať ráz prikáže, aby všetko bolo ako načim, dupľované, z
      takého a takého dreva, aby to vraj nebola taká jarmočná robota, len taká v rukavičkách, ale že
      by bola trváca; lebo že ak nie, tak že veď jesto dosť majstrov, ktorí to aj lacnejšie spravia.
    </tei:p>
    <tei:p>
     A veru viete, sedliak, gazda mal trocha aj pravdu, lebo v kolároch mohol si preberať,
      keďže ich bolo nadostač, ktorí, pravda, sami riad nerobili, ale nechali to učňom a tovarišom
      porobiť. Je pravda, že ich robota, kým bola nová, vyzerala naoko dobrá, ale čože, keď
      pozdejšie sa predsa len vykľulo, že bola len ledajako pozbíjaná.
    </tei:p>
    <tei:p>
     Jeho objednávatelia dobre vedeli, že na tam voze, čo spod jeho ruky vyjde, môžu sa pustiť
      kamkoľvek a s akoukoľvek ťarchou: či do hory po drevo, či pri zvážačke, či na furmanku, keď
      židovi Maxovi vezie sudy páleného hore Brezinami, že sa mu veru nezdruzgne. Ale zato, keď
      prišlo na platenie, boli skúpi a zriedkakedy dostalo sa mu viac ako druhým za slabšiu robotu.
      Ale i to by bolo ešte ušlo, keby mnoho ráz nebol musel na úver robiť. Často musel i na raty
      pracovať, a tu potom musel sa mnoho ráz modlikať, kým horko-ťažko zarobený zárobok dostal do
      rúk. Nuž veru takýto strastiplný život viedol ujček Mikušovie.
    </tei:p>
    <tei:p>
     Ale by sa zato veľmi mýlil, kto by si ho predstavoval ako smutného, úbohého človeka, ktorý
      vzbudzuje v ľuďoch útrpnosť. Nie. On pri všetkej svojej biede bol trocha komickou postavou,
      Bol vysoký, chudorľavý, ošumelo a nedbanlivo oblečený. Často belelo sa mu množstvo páperia na
      vyšedivenom kabáte. Okolo krku mal ustavične obvinutý dlhý, hrubý, teplý nákrčník. Rozprával
      mnoho a hlasne a pritom sekane, akoby nemal stihu. Obyčajne vyslovil len polovicu slova a hneď
      skočil do druhého. Spôsob jeho reči mnoho úsmevu vyvolal pri starších, nuž a nezbedné deti z
      dediny často napodobňovali jeho reč. K tomu sa rád chvastával, a to dosť netrebne. Chudák,
      robieval to z istej hrdoby, tým chcel totiž zakryť svoju biedu, ale to tak nápadne robil, že
      hneď bol chytený pri lži. Prišiel napríklad k svojmu švagrovi richtárovi a tam práve stála na
      prikrytom stole misa kapusty a v nej váľal sa hodný kus údeného bravčového mäsa. Vôňa jedla
      bola príjemná, takže sa drala prichádzajúcemu do nozdier, i slinky mu naplnili ústa, ale zato,
      keď ho núkali, aby si sadol a zajedol si s nimi, povedal hrdo:
    </tei:p>
    <tei:p>
     — Ď’kujem ti švag’r, ale som sa len t’raz nap’kal, a to bouprisám tak, že som si m’sel
      r’meň o jednu dierku p’tisnúť… Vieš, m’ja žena, tá ti navarila šošovice a hodila do nej
      kl’básu, ale vieš, b’lo jej viac ako ríf, nech sa tu nehnem! A d’la do nej i trocha smotánky,
      tak vieš, mal som sa p’knúť. — A tu zjedol päť, či šesť pečených zemiačikov a zachlípol ich
      múčnou polievkou. Keď sa aj vedel pretvarovať a svoj hlad utajiť pred cudzími, tým viac
      využili dobrosrdečnosť spoluobyvateľov jeho deti. Tie veru, keď ich ponúkli či už posúšikom,
      či pagáčom, či akýmkoľvek iným jedlom, tak veru neotáľali zadlho, ale len čo sa poďakovali, už
      zaťali do toho zdravé zuby a jedli, ani čo by pálil.
    </tei:p>
    <tei:p>
     Špatní zvyk mal, že sa dušil, prisahal a klial takmer za každým slovom. Tento návyk si
      osvojil pri jednaní s ľuďmi. Robil to takým nevinným spôsobom, že človek hneď zbadal, že to
      uňho nejde zo zlomyseľnosti, ale len z púhej zvyklosti. Veď on ináče bol veľmi pobožný človek
      a nezameškal ani sviatok, ani nedeľu, aby nešiel do kostola. Tu sa vyznačoval silným,
      škrekľavým, tiahlym spevom, na ktorom si veľmi zakladal, ako i na svojom pismárstve. Tu chcel
      dokázať, kto je on! A veru aj prekričal všetkých a k tomu sa usiloval skočiť prvý do piesne a
      zase ostatný zavŕšiť slohu. On tiež aj pri práci, keď kresal bahry, obyčajne pobožnú si
      vyspevúval. Tomu, pravda, kto ho počúval pri takejto príležitosti nezdal sa jeho spev práve
      najpobožnejším, lebo často to tak vyzeralo, akoby si bol spieval podskočnú a pritom ešte často
      pretrhol spev, aby zavolal či na ženu, či na deti:
    </tei:p>
    <tei:p>
     — Aj, již vchází slnéčko! — bolo ho počuť spievať pri kláte, keď okresával spice kolies.
    </tei:p>
    <tei:p>
     — Chváľ Pána…
    </tei:p>
    <tei:p>
     — Hneď z rá… Mariena, dones mi hneď pílku! …na.
    </tei:p>
    <tei:p>
     — Má duši… Ale ju nesieš! B’ťah ťa metal! …čko!
    </tei:p>
    <tei:p>
     Nuž takýto bol asi ujček Mikuš, kým bol ešte zdravý. Teraz je už tichý. Leží na biednej
      posteli, pod hlavou má starý kožuch zahnutý a vlnou nahor obrátený. Na ňom vankúšik. Je
      prikrytý hodne špinavou perinou. Keď takto leží, nevyzerá veľmi zle, bo má tvár trocha
      opuchnutú a máličko rumenca mu vystúpilo na líce vlastne na lícnu kosť. Oči mu tekajú z
      predmetu na predmet. Hľa, práve oproti nemu na stene visí na ráme celý rad nebožiecov, od
      najmenšieho počnúc až po najväčší. Týmto posledným vŕtal do hlavy kolesa dieru, v ktorej sa má
      os točiť. Za nimi ležia na polici hoblíky, ďalej visia pílky a pod nimi stojí pri malom
      oblôčku starý varštat. Celá izba ináče zračí veľkú chudobu a nedostatok pohodlia.
    </tei:p>
    <tei:p>
     Vzdychol si a oči odvrátil v inú stranu. Tam pri druhom oblôčku sedela na lavici jeho žena
      zohnutá a plátala niečo. Za malú chvíľku mlčky pozeral na ňu. Slza potichučky tiekla mu dolu
      lícom. Po pohybe periny bolo poznať, že sa mu rýchle a silne pohybujú prsia.
    </tei:p>
    <tei:p>
     — Marka! — zavolal na ňu.
    </tei:p>
    <tei:p>
     Ona sa trhla, odložila šitie a pristúpila k nemu. Bola o niečo viac ako strednej výšky,
      dosť telnatá žena, lež jej tučnota bola viac naliata, ako bývajú tí, ktorí sa živia
      nedostatočne záživným pokrmom. Jej bledá tvár vyrážala ustatosť a k tomu dákusi bojazlivosť.
    </tei:p>
    <tei:p>
     — Čože chceš? — spýtala sa ticho. — Si smädný? — doložila a už chcela ísť po krčiažtek.
    </tei:p>
    <tei:p>
     — Nie, — zastal a pozrel na ňu. Zase sa mu pustila druhá slza po líci.
    </tei:p>
    <tei:p>
     — Čo, ty plačeš? — zvolala preľaknutá.
    </tei:p>
    <tei:p>
     — Ale čoby! — zvolal neobyčajne rezko. — Prečo? — Hľa, to slnce mi trochu dráždi oči.
    </tei:p>
    <tei:p>
     A ozaj lúč teplého májového slnka pozlátil náprotivnú stenu.
    </tei:p>
    <tei:p>
     Uspokojila sa.
    </tei:p>
    <tei:p>
     — Otvorže, prosím ťa, tú almarku. Kľúč je hore na nej, — pokračoval ticho a ustato… — A
      vezmi z nej tú písanku, čo je v druhej priepravke v ľavom rohu pod bibliou.
    </tei:p>
    <tei:p>
     — A načo ti je?
    </tei:p>
    <tei:p>
     — Len tak, len ju dones.
    </tei:p>
    <tei:p>
     Doniesla.
    </tei:p>
    <tei:p>
     Chvíľku sa v nej prehŕňal a potom prehovoril:
    </tei:p>
    <tei:p>
     — Či vidíš, ženička? — zastal aby nabral dychu. — V tejto písanke sú zaznačení dlžníci,
      ktorým som robieval a ešte mi ani dosiaľ nezaplatili.
    </tei:p>
    <tei:p>
     — A prečo ja? — hovorila v nedorozumení. — Veď keď uzdra…
    </tei:p>
    <tei:p>
     — Dobre, — prerušil ju ticho, — o tom potom, ale dobre je, keď aj ty vieš, lebo musíš
      vedieť, že sme v božích rukách a že… sa môže s nami všeličo pridať… tak aby si vedela. Pozeraj
      sem, tuhľa je navrch Kokava… Ten Vlčiar mi je… dlžen i teraz pätnásť rímskych. Čo som sa ho
      naprosil, aby mi ich zaplatil. A či dal, b’ťah!… Nie, nie,! — zvolal tíško. — Dosť bolo z
      hrešenia… Vieš… povedz mu, že ak má boha pri sebe, aby ti ich vyplatil… Povedz mu, že jesto
      šestoro si…
    </tei:p>
    <tei:p>
     — Čo to hovoríš? Čím sa to zaoberáš? — zvolala zastrašená a vyhŕkli jej slzy. — Čo si ja
      počnem, nešťastná jedna stvora!
    </tei:p>
    <tei:p>
     — Nieže, nie ženička, nie tak, veď ja to len tak, že ak by… ale to ešte nemusí byť… A
      potom… veď pán boh dobrý… — a pri hovore zase mu tiekli slzy dolu tvárou. — Ale len svieti
      pekne slniečko… — zahovoril. — Tak by som rád vidieť ten boží svet!
    </tei:p>
    <tei:p>
     Ona celkom uradostená zvolala:
    </tei:p>
    <tei:p>
     — Veď ti to bude aj na osoh! Tak je tepluško vonku, a potom také je zdravé to povetrie…
      Počkaj len, keď budeš viac na ňom, tak sa aj vyliečiš…
    </tei:p>
    <tei:p>
     — Dobre, dobre, — odvetil ticho. — A deti sú kde?
    </tei:p>
    <tei:p>
     — Nuž, veď vieš: Miško, Paľko a Zuzka sú v škole, Janko, ten ešte v nedeľu odišiel k
      majstrovi do mesta a Mariena, tá je u pánov Gáborov a malý Ďurko ihrá sa niekde na pažiti s
      deťmi.
    </tei:p>
    <tei:p>
     — Nepríde Janko dnes domov?
    </tei:p>
    <tei:p>
     — Ale čo sa ti robí, veď vieš, že je dnes nie nedeľa.
    </tei:p>
    <tei:p>
     — A veru máš pravdu…
    </tei:p>
    <tei:p>
     — Nuž a načože ti je?
    </tei:p>
    <tei:p>
     — Len tak, chcel by ho vidieť… povedať mu…
    </tei:p>
    <tei:p>
     — Ten nepríde, len na nedeľu, — odvetila ona.
    </tei:p>
    <tei:p>
     Medzitým slnečné lúče ešte silnejším prúdom drali sa dnu do izby, áno, aj na posteľ hodilo
      sa z nich akoby zlatý snop, aby svojím skvostným leskom osvietili biedne lôžko chorého.
    </tei:p>
    <tei:p>
     Pomaly sa posadil. — Podaj mi nohavice!
    </tei:p>
    <tei:p>
     Horko-ťažko stokol si ich s pomocou ženinou, ako aj kapce na nohy. Obliekol si kožuch a
      medzitým žena mu položila obšúchanú baranicu na hlavu. Počas obliekania zapotácal sa niekoľko
      ráz.
    </tei:p>
    <tei:p>
     — Ej, nejde to! — šeptal.
    </tei:p>
    <tei:p>
     — No, len sa pochlap, — smelila ho žena, v ktorej rástla nádej, keď videla, že sa jej muž
      berie hore.
    </tei:p>
    <tei:p>
     Ovinul si rameno okolo jej šije a zase ona objala ho pravicou okolo drieku, a tak ho
      podporovala v chôdzi.
    </tei:p>
    <tei:p>
     Keď ho ovial čerstvý vzduch na dvore, prešla ho zima.
    </tei:p>
    <tei:p>
     — Chladno je vonku, — poznamenal a odkašlal si suchým dutým kašľom.
    </tei:p>
    <tei:p>
     — To sa ti len tak zdá, že viac dní ležíš pod perinou. Len poď do záhradky, tam si sadneš
      na lavičku, ja ťa prikryjem ešte mojím veľkým ručníkom, tak ti to prejde. Uvidíš, že ti bude
      osožiť tu vonku.
    </tei:p>
    <tei:p>
     — Dobre, dobre, — doložil ticho a dal sa jej viesť ako malé dieťa, ktoré ešte nevie kráčať
      samo.
    </tei:p>
    <tei:p>
     Na konci neveľkého dvora mali malú záhradku. Pri niekoľkých hriadkach zeleniny bolo
      posadených i niekoľko riadkov zemiakov, zo dve slivočky, jedna jabloň a v hornom kúte hodný
      ker práve teraz rozvitého orgovánu vysielal ľúbeznú vôňu. Pod ním bola malá lavička a pred ňou
      malá kvetná hriadka.
    </tei:p>
    <tei:p>
     Ta pod orgován ho zaviedla a posadila na lavičku a potom zabehla do izby, aby sa o
      niekoľko minút vrátila s ručníkom, ktorým mu kolená i nohy zababušila.
    </tei:p>
    <tei:p>
     — Tak, teraz je dobre…! No šak ti je tu lepšie?
    </tei:p>
    <tei:p>
     A ozaj, akoby ho krása májovej prírody bola posilnila, oživila. Oči mu dostali živší lesk,
      aj jeho bledá, zmeravená tvár zdala sa čerstvejšou.
    </tei:p>
    <tei:p>
     Pozrel na orgován.
    </tei:p>
    <tei:p>
     — Odlom mi jednu rozkvitnutú vetvičku!
    </tei:p>
    <tei:p>
     Vybrala jeden z najkrajších kvetov, odlomila a podala mu ho.
    </tei:p>
    <tei:p>
     Pozeral naň trochu s úľubou, i prstami pomädlil jeho zelené lístky, potom priložil ho k
      nosu, aby ho zavoňal. Zvraštil tvár pri vdýchnutí silnej vône a zase zakašlal. Jeho prsia
      nezniesli silnú vôňu orgovánu. Položil teda vetvičku k sebe na lavičku.
    </tei:p>
    <tei:p>
     — Zabehni, prosím ťa, po suseda aj po švagra richtára!
    </tei:p>
    <tei:p>
     — Čo chceš s nimi?
    </tei:p>
    <tei:p>
     — Chcem sa s nimi trochu pozhovárať a zažiadalo sa mi ich vidieť. Ale sa ponáhľaj.
    </tei:p>
    <tei:p>
     — Hneď som tu! Ale ty? Ako budeš tu samotný?
    </tei:p>
    <tei:p>
     — Netráp sa, dobre!
    </tei:p>
    <tei:p>
     Žena, aby len vyhovela mužovi, išla.
    </tei:p>
    <tei:p>
     Zostal sám. Pozrel za ženou, ako odchádzala. Keď mu zmizla z očí, jeho pohľad tekal po
      záhradke. Všetko bolo svieže, bujné; všetko sa tešilo životu. Včeličky mu bzučali nad hlavou,
      sajúc sladkú šťavu vonného kvetu, žlté i biele motýle poletovali z kvietka na kvietok. Na jeho
      ruke nehybne ležiacej v lone sa niečo tmolilo. Pozrel sa: čierny mravček liezol mu po nej.
      Pozrel naň chvíľku, potom druhou vzal ho nežne a spustil na zem.
    </tei:p>
    <tei:p>
     Nad ním v povetrí zaznel štebot vtáčika. Pozrel za ním a jeho tvár dostala pritom
      jasnejší, spokojnejší výraz. No hneď pocítil únavu v tyle, kým hlavu držal vyvrátenú nahor. I
      spúšťal ju pomaly nadol, ale oči, akoby sa im nechcelo opustiť záhadné modro oblohy, boli vždy
      na ňu upreté, akoby ju boli chceli premerať, prehĺbiť. Potom akoby sa mu boli unavili od
      nebeského jasu, spúšťali svoj pohľad vždy nižšie až sa zastavili na vrcholcoch Liptovských
      hôľ. Videl ich celý rad, počnúc od rozloženého mohutného Baranca až ku krásnemu, dómu
      podobnému Choču. Nikdy sa mu nezdali takými krásnymi, takými velebnými. Veď ich mal každý deň
      pred očami odnepamäti, takže mu zovšedneli a len vtedy so záujmom pozrel na Choč, keď sa začal
      mračiť a do oblaku zahaľovať. Vtedy vedel, že v krátkom čase bude pršať. Teraz sa mu zdali
      celkom iné, keď ich tak videl zmáčať sa v tej modrej výšine, v tom tajnom, vábnom modre
      nebeskom. Zdalo sa mu, že i ony túžia za tými výšinami, ktoré klenú sa tam hore nad nimi, že
      mu kynú, áno, ukazujú cestu, ktorú má nastúpiť: cestu plnú jasu, teploty a svetla.
    </tei:p>
    <tei:p>
     Pozrel v severovýchodnú stranu, tam sa vypínal ešte vyšší, mohutnejší Kriváň. Chcel ho
      ešte raz vidieť, veď sa mnoho ráz natúlal po dedinách pod jeho úpätím roztratených, no nevidel
      ho, lebo strechy dedinských domkov zacláňali výhľad do diaľky v tú stranu. Videl len vrcholec
      dobre známej svrčiny tam za dedinou na briežku. Aj ona sa zdvíhala do výšky, aj ona túžila za
      tým záhadným modrom. A pod ňou ležal tichý dedinský cintorín.
    </tei:p>
    <tei:p>
     Keď zazrel svrčinu a pomyslel si na cintorín pod ňou ležiaci, zase si vzdychol a slzy ho
      zaliali. Dych sa mu zase zrýchlil: bolo mu ťažko a začalo sa mu niečo dvíhať k srdcu a chcelo
      ho zadusiť. I pozrel zase na modro, lež márne ho hľadal, lebo jeho oči, akoby ich nejaká hmla
      zašla, zatemneli, takže len nejasné svetlo videl pred sebou.
    </tei:p>
    <tei:p>
     „Čo je to?“ pomyslel si zostrašený. „To už zaiste prichádza… A som sám…“
    </tei:p>
    <tei:p>
     — Nuž, akože je susedko, ako…? — zvolal naňho jeho sused Mišo Kučeravý.
    </tei:p>
    <tei:p>
     Susedov hlas ho obodril, pozrel v ústrety prichádzajúcemu i videl nejasné rysy blížiaceho
      sa chlapa. Pretiahol si prstami po očiach, aby si zotrel slzy, i poznal Kučeravého.
    </tei:p>
    <tei:p>
     — Hej, sused môj…! — začal tento. — Veru je so mnou koniec.
    </tei:p>
    <tei:p>
     — Ale netárajte, — odvetil tento bodro. — Veď vám ešte smrť na nose nesedí. Počkajte len o
      dva, o tri týždne, zase budete chlap ako buk, len si treba trochu tej dobrej polievočky
      zachlipnúť. Moja stará práve teraz varí hovädzie mäso, nuž vám trocha pošle. No a potom na
      posilnenie žalúdka z toho trundžeku, aby vás rozohrialo a krv rozihralo.
    </tei:p>
    <tei:p>
     — Dajte pokoj! — kývol rukou.
    </tei:p>
    <tei:p>
     V tomto čase prišiel aj richtár. Bol nízky, chudý, no pritom žilnatý muž. Jeho modré oči
      obyčajne zračili bystrotu aj veselosť; bol veselý, žartovný chlap. Lenže teraz — jeho tvár
      prezrádzala nepokoj.
    </tei:p>
    <tei:p>
     — No, švagre! Čože je nového, že si ma dal volať? — prihovoril sa k Mikušovi rezko. —
      Ejha, ako si sedíš pod tým orgovánom, či ho vidíš! — žartoval, ale nepokoj ho neopúšťal, keď
      zazrel meravú bledú tvár a biele vychudnuté prsty, ktoré sa zdali ani z vosku.
    </tei:p>
    <tei:p>
     — Kde je žena? — spýtal sa chorý.
    </tei:p>
    <tei:p>
     — Išla pre Marienku do Gašparov.
    </tei:p>
    <tei:p>
     — Dobre, — odvetil Mikuš akoby sám pre seba. Janka by som ešte rád videl, mohli by ste
      preň poslať do mesta…
    </tei:p>
    <tei:p>
     — A čo chceš s ním? — spýtal sa richtár.
    </tei:p>
    <tei:p>
     — Ešte raz ho chcem vidieť…
    </tei:p>
    <tei:p>
     — Ale nepleť…
    </tei:p>
    <tei:p>
     — Nie, — hovoril chorý, — idem! — A zase pozrel na modro a usmial sa, keď ho zazrel.
      Zodvihol ruku a napnúc sily zavolal:
    </tei:p>
    <tei:p>
     — Vidíte, ako sa tie hole dvíhajú vysoko… vysoko… i ta svrčina tam… I ja ta idem… Ale ešte
      vyššie…
    </tei:p>
    <tei:p>
     A zrazu obrátil sa k nim.
    </tei:p>
    <tei:p>
     — Sused Miško, čo si odkážete dcérke Evke? A ty, švagre, otcovi a všetkým vašim?
    </tei:p>
    <tei:p>
     Zastali zarazení.
    </tei:p>
    <tei:p>
     — Čože mám odkazovať? — odvetil richtár. — Veď moji rodičia dávno zomreli.
    </tei:p>
    <tei:p>
     — Nie, tam sú! — a zase ukázal na nebo. — Aj ja ešte dnes tam budem a odnesiem im váš
      pozdrav. Poviem im, že ste zdraví, že sa máte obstojne…
    </tei:p>
    <tei:p>
     Zastal. Hlava mu klesla od námahy, prsia sa mu kŕčovite dvíhali.
    </tei:p>
    <tei:p>
     — Priatelia… nezabúdajte na moju… vdovu… siroty… Aj do týchto čias ste ich mnoho ráz
      poživili.
    </tei:p>
    <tei:p>
     Dych mu zastával, počalo ho dusiť…
    </tei:p>
    <tei:p>
     — Budem pamätať na vás, — šeptal, — orodovať… tam!
    </tei:p>
    <tei:p>
     — Chcel zodvihnúť pravicu, ale mu klesla bezvládne.
    </tei:p>
    <tei:p>
     — Odveďte ma dnu, — zašeptal.
    </tei:p>
    <tei:p>
     Vzali ho zostrašení a odniesli do izby. Keď ho položili na posteľ, prihovoril sa k nemu
      richtár:
    </tei:p>
    <tei:p>
     — Akože ti je, švagrík?
    </tei:p>
    <tei:p>
     Zomierajúci zašeptal niečo, no nerozumeli mu. Richtár nahol si ucho k jeho ústam.
    </tei:p>
    <tei:p>
     — Janko, — počul zašepkať.
    </tei:p>
    <tei:p>
     Richtár vzal klobúk a pospiechal, aby dal zapriahnuť po Janka.
    </tei:p>
    <tei:p>
    </tei:p>
    <tei:p>
     Keď žena i deti prišli domov, už nemohol prehovoriť, ani sa len pohnúť. Deti i žena vrhli
      sa k jeho posteli s nárekom. Pozrel na nich a slza za slzou tiekla mu dolu lícom. Dych stával
      sa mu čím ďalej tým ťažším, sipľavejším. Zavše pozrel nepokojne k dverám.
    </tei:p>
    <tei:p>
     Keď slniečko posledný lúč pred západom poslalo do izby zomierajúceho, vtedy zarachotil voz
      na priedomí a nato o pár okamihov vstúpil štíhly šuhaj zostrašene do izby. Pri pohľade na neho
      zaševelili ústa zomierajúceho, rozšírili sa trochu akoby k úsmevu, nato zachrčal pár ráz a
      potom vydychoval po dlhších prestávkach vždy tichšie a tichšie, až zrazu ním trhlo a nastalo
      ticho.
    </tei:p>
    <tei:p>
     — Zomrel! — vykríkla matka a deti zostrašene túlili sa okolo nej. Nastal prenikavý plač.
      Volali ho, no on ležal nehybne, ticho. I pristúpila k nemu žena, bozkala ho na chladné čelo a
      horké slzy padali jej na tvár zomrelého. Zatlačila mu navždy oči, ktoré boli obrátené k
      stropu, akoby hľadali to modro nebies, za ktorým tak túžila jeho duša.
    </tei:p>
    <tei:p>
     Tak zomrel ujček Mikuš.
    </tei:p>
    <tei:p>
    </tei:p>
   </tei:div>
  </tei:body>
 </tei:text>
</tei:TEI>
