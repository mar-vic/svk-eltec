<?xml version="1.0" encoding="utf-8"?>
<tei:TEI xml:id="SLK1946819" xml:lang="slo" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title ref="ISBN:978-80-8101-278-5">
     Nevesta hôľ : ELTeC edícia
    </tei:title>
    <tei:author ref="viaf:18121520">
     Švantner, František (1912-1950)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <measure unit="words">
     55541
    </measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author ref="viaf:18121520">
      Švantner, František (1912-1950)
     </tei:author>
     <tei:title ref="ISBN:978-80-8101-278-5">
      Nevesta hôľ
     </tei:title>
     <tei:pubPlace>
      Turčiansky Svätý Martin
     </tei:pubPlace>
     <tei:publisher>
      Matica slovenská
     </tei:publisher>
     <tei:date>
      1946
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc>
   <tei:langUsage>
    <tei:language ident="sk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="medium"/>
    <eltec:canonicity key="unspecified"/>
    <eltec:timeSlot key="T4"/>
   </tei:textDesc>
  </tei:profileDesc>
  <tei:revisionDesc>
   <tei:change when="2023-12-29">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Nevesta hôľ
    </tei:head>
   </tei:div>
  </tei:front>
  <tei:body>
   <tei:div type="group">
    <tei:head>
     PRVÁ ČASŤ
    </tei:head>
    <tei:div type="chapter">
     <tei:head>
      I.
     </tei:head>
     <tei:p>
      Mal  by  som  začať  udalosťou,  keď  ma  starostlivá  tetka  z Dolného konca, u ktorej som bol za čas v opatere po matkinej smrti, vypravila ku známemu horárovi pri Štiavnici do služby a ja som sa musel lúčiť  s Prietržinami,  hoci všetky jarčeky,  dolinky, krovia, bučiny volaly ma zpät k priezračným hlbočinám s plachými kŕdľami dúhovo sfarbených rýb, k mäkkým pažitiam a vysvieteným lúkam, kde som zažil toľko príjemných chvíľ, lebo vtedy prvý raz zatriaslo sa mi srdce a v žilách som pocítil ten známy smäd, ktorý chlapcovi vnucuje  veľké  predsavzatia  a  ženie  ho  voslep  svetom  po najneschodnejších cestách, aby naplnil svoj osud, a ktorý i vo mne neprestal  nietiť  túžby  do  tých  čias,  kým  som úplne  nepodľahol náruživostiam mladosti, ale od tých čias mocné vetry sohnaly už desať  krutých  zím  s  vrchov  a  desať  ráz  rozkvitly  v  záhradách jablone; bolo by to veľa na jedno vypravovanie, preto začnem len tým  požehnaným  dňom,  keď  som  rozjarený  kráčal  od  starej pochmúrnej  budovy hlavnej  pošty  širokou ulicou  nášho mesta  s podlhovastým zeleným listom vo vrecku, ktorým mi oznamovala Lesná správa na Štiavničke, aby som hneď nastúpil miesto hájnika v Prietržinách.
     </tei:p>
     <tei:p>
      Bol  to  neobyčajný  deň.  Teplé  vetry  s  veľkými  kapsami, preplnenými  vôňami  nového  orechového  lístia,  košatých  líp, rozkvitnutých  agátových  hájov  vybraly  sa  práve  do  hôr.  Z otvorených okien vysokých domov vydúvaly sa záclony, veľké biele, sieťkované i farebné ani vejúce zástavy o výročných slávnostiach. Ľudia sa borili strmým prúdom povetria, dvíhali vysoko do slnca hlavy a pochabo ako deti chytali poletujúce lupienky tŕpčieho kvetu. V záhradách rozkvitly prvé krúhy sirôtky, rezedy a pivónie. Povetrie sa ligotalo a ohlol. spievala. Náhle mi bolo do tanca.
     </tei:p>
     <tei:p>
      Vedel som, že v Prietržinách  sú erárne lúky, ktoré každým rokom kosia Prietržinci pre erárne kone a seno ukladajú do senníkov na Pohánskom oproti Weinholdovej krčme a že sú tam ešte rozsiahle hole  s  čriedami  junčoviny,  salaše,  siatiny,  šlógy  a  pod  Babou pálenice, kde uhliari robia pre gelbiansky hámor, ktorý pred dvoma rokmi bol akýsi Nemec znovu pustil. Nuž ponúkala sa mi dobrá
     </tei:p>
     <tei:p>
      robota.  Dávno  som  po  takej  túžil.  Neodrádzala  ma  od  nej  ani pripomienka v liste voľaktorého prihorlivého úradníka zo správy, že miesto nie je spojené s primeraným bývaním, lebo že bájovňa sa ešte len  bude  stavať  a  tak  budem  sa vraj  musieť  zatiaľ  ubytovať  v senníkoch na Pohánskom alebo v drevenej chatrči pod Prielomom, kde chodievavali podjeseň páni z riaditeľstva na postriežku. Ach. milý pánko, na tom mi tak málo záleží, ako asi vám na mäkkých kobercoch háremu Jeho Výsosti emira Abdallaha z Damasku. Keď na to príde, vyvalím sa priam i do konštivára pod hviezdy. Hlavná vec, že budem hájnikom. To je celkom obstojné zamestnanie. Okrem toho, že máš zaistený chlebíček pre seba a prípadne i pre svoju rodinku, môžeš sliediť po horách, koľko ti ďaka, a nemusíš mať strach pred divou zverinou, ani pred zlými valachmi a zbojníkmi, lebo môžeš vždy nosiť na pleci guľovnicu s dvoma rúrami. Ba hájnik si môže s hociktorým chlapom zasadnúť za stôl v krčme a ani jedna dievka z dediny sa nemusí zaň hanbiť.
     </tei:p>
     <tei:p>
      To boly krásne výhľady. Mohol som s nimi bezpečne stavať zámky. Chachacha, bolo by to možné? Podchvíľou som zisťoval, či mám zázračný list naozaj vo vrecku, a keď som sa o tom presvedčil, moja radosť bola taká, že mi už nestačila ulica. Utekal som s ňou rýchlo do šírych polí, kde bolo viac povetria, viac neba i viac zeme. Roztiahol som sa do trávy medzi nafúknuté belasé zvonce púpavy a začal som sa shovárať so srdcom.
     </tei:p>
     <tei:p>
      – Počúvaj ma, – povedal som. – Moja túžba po Prietržinách neskrsla iba z potreby zavoňať med, čo po prietržinských bánoch včely celé leto roznášajú, alebo počúvať šepotanie studničiek, keď sa hviezdy nad hoľami čistia. Ach, nie. Moje túžby sa už neupínajú na také chlapčenské vrtochy, lež  na také isté červené, nepokojné a horúce srdce, ako si ty, lebo pamätaj, že chlap má dve srdcia: jedno nosí sám pod košeľou, aby mohol hocikedy vykrvácať, a druhé mu ukrýva pod bielymi prsníkmi žena, aby vedľa bielych zvoncov a červených klincov na tichých zápačiach kvitla vedľa seba láska i pomsta. Moje druhé srdce opatruje to počerné dievča z prietržinského mlyna, ktorému sa matka v stave utopila a čo má slepého otca. Len sa na ňu rozpamätaj. Sedávali sme spolu večermi nad stavom a striehli na kŕdle rýb. Zavše, keď bola jasná obloha a tmavá voda,
     </tei:p>
     <tei:p>
      videli sme sa aj my tufolu uprostred jagajúcich sa hviezd. Oči nám žiarily a tváre sme mali biele. Z vlasov i zo šiat vybehúvaly nám rybky. Ach, podivné a súčasne hrozné. Ako by naše duše prebývaly už pod sklenými hrnčekmi pod vodou. Vždy sme sa v taký čas primkli k sebe, aby sme premohli strach. Bol som vtedy ešte malý chlapec. Nohavice mi pripínali na tračky. Teraz mám poriadny pás a vybíjanú pracku. A ona? Akáže môže byť ona, povedzme, v tomto čase, keď sa idú kvety roztvárať južným vetrom, aké husté môže mať vlasy, aké vysoké čelo, akú postavu? Či sme na to nie zvedaví? Bože môj, veď sa iste od tých čias celkom zmenila, doista nadobudla určitého tvaru, určitej vône, ako nadobudnú všetky zelinky, keď sa im rozlepia klíky, v ktorých bola za včasnej jari uzamknutá ich moc. Či by sa nám nechcelo poznať tento tvar, túto vôňu. Ach, ach, ticho, nevrav nič, myslím, že máme rovnakú túžbu.
     </tei:p>
     <tei:p>
      A po chvíli som ešte doložil:
     </tei:p>
     <tei:p>
      – Nuž priprav sa! Túto noc sa ešte niekde tu vyspíme a zajtra prikvitneme do Prietržín. Bude to náš sviatok.
     </tei:p>
     <tei:milestone rend="hyphens" unit="subchapter"/>
     <tei:p>
      Na správe sa mi vodilo dobre. Radca ma prijal vľúdne. Soznámil ma s mojou službou a odporúčal mi, aby som si čím skôr naklonil starého  baču  zpoza  Prielomu,  lebo  ten  vraj  pozná  najlepšie prietržinský revír. Bol práve boží deň.
     </tei:p>
     <tei:p>
      V noci prehrmela nad krajom jarná búrka, preto povetrie bolo hladké a čisté. Ani v hlbokých diaľkach nad horami nemútilo sa parami. Na svitaní hnaly sa síce oblohou zdrapy mračien. Niektoré sa podobaly veľkým bielym koňom s bujnými, vejúcimi hrivami, iné snehobielym  husiam  s  natiahnutými  krkmi,  alebo  divotvorným jašterom, mnohé sa ešte v letku požieraly. Vo výškach dunel zúrivý boj. Ale ráno sa už vzdula nad hory ligotavá plachta nebies, v ktorej sa pokolembávalo  iba požehnané slnce. Svet sa chystal zvelebiť božiu slávu jasným dňom, preto sa preplnila príroda životom, ako sa preplňuje nevesta pred sobášom horúcou krvou a roľa pred Dzurom vlahou. Zem ožila. Rozrástla sa a schválila živelne všetko, čo jej prišlo do cesty. Bola ako povodeň, ako morský príboj. Zalievala obzor  stále  novšími  a  mocnejšími  vlnami.  Okolo  navidomoči vzdúvala sa hora, húština sa šírila do diaľav ako požiar a skoro po
     </tei:p>
     <tei:p>
      nebeskú klenbu stúpaly polia. Na každom kroku stretal som nové vône, lebo toho dňa  každá  byľka chcela  dýchať  sýto a hlboko. Najsilnejšie boly vo hvozdoch a pod dolinkami, kde sa miešaly s oparom hustej jedliny a trasovísk, so zápachmi surovej prsti, machu, popukaných skál, obieleného a otlčeného švihového a javorového dreva,  riedkej  smoly,  sladiča,  malinčia,  ale  aj  teplej  krvi  a rozkladajúcich sa mrcín. Bolo toho veľa na ceste, popri ceste v priekopách, pri prameňoch,  kde rástla  žerucha, pod mostíkmi,  v lopúšine, v belasých tôňach vysokej hory, v ihličí, ale i v povetrí, najmä tam, a v lúčoch, čo svietily na zapálených pukoch štíhlych červených smrekov a na rose v tráve. A bolo to tuhšie na gágor a na črevá ako pálenka s horcom.
     </tei:p>
     <tei:p>
      Keď  som  opustil  tiesňavu  tmavých  hôr  a  predo  mnou  sa roztvoril široký prietržinský úval s dedinou, musel som zastať, lebo veľké svetlo mi zaslepilo oči. Pane Bože, aká láskavosť, mohol som zasa hľadieť na tie miesta, kade voľakedy robily moje bosé nohy do prachu a do blata smiešne malé stopy a kade sa túlaly moje detské sny.  Radostné  piesne  škovránov  zvonily  mi  v  žilách,  kým  ma teplušké vajatanie bieleho jasu celého neskúpalo. A keď sa mi obzor známeho chotára konečne položil pokojne pred oči, nevedel som zasa, v ktorú stranu sa pohnúť. Či bežať ďalej vymytou cestou medzi múranice.  čo presvitaly  bielymi  stenami  pomedzi  húšť jabloní  a hrušiek vpredu a podať každému chlapovi ruku, ktorý stojí pred bránou a chystá sa do kostola, či odbočiť na medze, stúpajúce ani schody po oboch stranách úvalu hore do nebies, kráčať vrchgrúňom a volať na dve doliny, či zabehnúť na daktorú zápač, vykrbaliť sa do machu a počítať škovrany nad sebou, či poprezerať drozdie hniezda po jedliciach, lebo všadiaľ naraz bolo treba mojich očú a ušú. Ale sotva som stačil urobiť prvý krok, pribehlo všetko ku mne a povedalo hlasno a srdečne: Vitaj!
     </tei:p>
     <tei:p>
      Známi  sa  ku  mne  odďaleka  priznávali.  Ak  to  boli  moji vrstovníci, vraveli: – Počuli sme od horára zo Štiavničky, že prídeš, –alebo vraveli: –máš dobré postavenie. Starci ma prezerali dlhšie. –Tvár máš, – vraveli, – na mater, ale očami nezaprieš otca. – A keď som prešiel, pohundrávali si pre seba:– Pekne vyrástol na mestskej strave, je z neho celý pán!
     </tei:p>
     <tei:p>
      Ľudia sa nezmenili a grúne tvŕdily to isté o sebe.
     </tei:p>
     <tei:p>
      Tuto okolo Prietržín je všetko po starom. Iba ak mladina na Bendíčke  sa  trochu  zodvihla  a  Pohánsko  začali  preorávať  na zemiaky. Šlógy sú tuhore pod Pálenicami. Inakšie nič. Nemalo sa ani kedy zmeniť. Desať rokov v našom živote znamená vari menej ako v tvojom  desať  minút.  Veky,  napríklad,  sledujeme  urputnú  prácu potoka na doline. Oj, je to usilovný robotník a vari i náš najväčší nepriateľ. Berie nám najlepšiu pôdu a podomieľa základy. No ešte je ďaleko od našich koreňov. Márna robota! Možno sa raz sám zahlce, alebo  mu  žila  vyschne.  Nám  je  to  jedno.  Nediv  sa.  Musíš  si uvedomiť, že my sme videli prvého Prietržinca túlať sa po týchto horách okolo, sháňať si drevo na chatrč, videli sme potom mnohých prichádzať i odchádzať, rodiť sa i umierať, vychodili si cestu sem a mrvia sa tam dolu ani mravce. Prerývajú nám pôdu na úpätí, ale nakoniec sami sa do nej pokorne rad-radom ukladajú, lebo taký je príkaz boží: ich čas napĺňa náš čas, svojimi životmi zmeriavajú naše životy, ako si svoje merajú hodinami a rokmi, a v tom sa od vekov nič nemení. Len obloha dlhšie trvá ako my. Nuž čože znamená pre nás, keď nám vytnú jeden strom, a keby víchor vyvrátil aj celú horu, akáže porucha by tým vznikla v našom trvaní, keď hory sú iba našou dočasnou prikrývkou?
     </tei:p>
     <tei:p>
      Kto by sa bol nazdal? Naozaj sa nič nezmenilo. Ani jedinké bralo sa nepohlo so svojho miesta. Doliny, Zálomy, Zahradzená…ach. načo počítať. Všetko ostalo neporušené, ako som to bol pred desiatimi rokmi zanechal. Chvalabohu! V dedine zatiaľ vyzvonili druhý raz. Chlapi na priestranstve pred kostolom zahadzovali fajčivo a  snímali  pokorne  klobúky.  Svietili  tuná  pod  lipami  novými košeľami. Povyberali si ich pre tú príležitosť priam z ťažkých truhál, aby mali väčší pôžitok zo slnca, ktoré sa rado priliepa na to, čo je čistučké až na žltkastú nitku a čo šuští pri pohybe a nadúva sa vo vetre. Vysoko nad nich do rozpätej oblohy dvíhaly sa múry kostola s vežou ani biele plamene obetného ohňa. Oneskorené ženy vbehúvaly vrtko  roztvorenými  dverami  do  chrámu.  Vo  svojich  lesklých sukniach a našuchorených opleckách podobaly sa bielym holubiciam. Aj ony vybadaly, že sa toho rána mnoho nových pukov ponalievalo, preto malý živôtiky napnutejšie a boky hybkejšie ako vo všedných
     </tei:p>
     <tei:p>
      dňoch. V tmavom kúte komory, kde sa ráno preobliekaly, svliekly so seba so starou košeľou i starosti týždňa. Dedina potom stíchla. Slabé šumenie sa prevalilo niekoľko ráz ešte lipami a po chvíli sa ozvaly z hlbín chrámu zvonce. Kňaz v zelenom rúchu vyšiel pred okvietený –oltár a kropí zbožne ľud. I ty skloň hlavu a kor sa Svoriteľovi, ktorý sostupuje práve z večnej slávy na zem, aby sa zjavil svetu v podobe bieleho chleba a zlatého vína.
     </tei:p>
     <tei:p>
      Hosana!
     </tei:p>
     <tei:milestone rend="hyphens" unit="subchapter"/>
     <tei:p>
      Popoludní som si zasadol s vrstovníkmi k pohárikom. Bolo to príjemné posedenie. Keď máš okolo seba zaparené tváre a najmä plno otvorených očí, ktoré trochu obdivujú a trochu závidia, nemáš dlhú chvíľu a na prilepšenie vytiahneš cifrovanú tabatierku, plnú lepších cigariet, aby sa každý voľne obslúžil, rozkazuješ každému, kto ti podá ruku, a máš radosť, že ľudia okolo teba začínajú mať veľa rečí, že majú široké úsmevy a vždy vyleštené oči.
     </tei:p>
     <tei:p>
      Moja sláva ešte stále stúpala. Stolovníci ma priam hltali očami. Všetko na mne sa im pozdávalo zaujímavé a neobyčajné. Boli samá zvedavosť a samý obdiv. Ohmatávali mi kabát, mädlili látku hrubými prstami,  zisťovali  s  uspokojením,  že  je  mocná  a  dobrej  akosti, prezerali  si  starostlivo  moje  strieborné  gombíky,  označenia  na výložkách a vraveli, že je to teraz tak ako pri vojsku. Najviac sa zaujímali o guľovnicu. Brali ju z ruky do ruky. Hladili, poťažkávali, oblapúvali, ako by na nej prvý raz zisťovali pevnosť a istotu svojich rúk. Prevracali ju opatrne ako drahocennosť, ktorá by sa mohla ľahko porušiť nešetrným zaobchádzaním. Opierali si ju o plece, učili sa prižmurúvať jedným okom, cvakali kohútikom, ba musel som im na dlani ukázať i náboje. Niektorí si ju zavesili na plece, postavili sa pred zrkadlo a dlho hľadeli na svoj vážny obraz tam v ráme za sklom. Nakoniec položili ju na stôl, lebo ju chceli mať všetci pred očami.
     </tei:p>
     <tei:p>
      – To je erárna, – poznamenal som. A vtedy štuchol ma ktosi citeľne do boka a povedal: – To je dobre, že máš takú guľovnicu, aspoň nám poslúžiš. – Sedel hneď pri mne a odprvu sa správal zdržanlivo.  Ach,  hej.  Bol  to  ten  s  kľavou  rukou,  od  narodenia pošinutý na pravý bok, čo mi bol voľakedy skalou prerazil čelo.
     </tei:p>
     <tei:p>
      Bohvie prečo. Len tak bez sporu a škriepky vyrútil sa proti mne zpoza uhla a bleskurýchle prasol mi skalu medzi oči, tu máš, he! Áno, celkom tak. Vari preto, že som bol šikovnejší, že som ho predstihoval v behu na pažiti, alebo že som sa vedel ľahko šplhať po stromoch, prepletať pomedzi konáre, že som vždy prvý odhaľoval tajomstvá vtáčích hniezd a jazvečích dier, kým sa on musel nečinne iba na mňa dívať. Alebo jestvoval medzi nami naozaj nejaký starý spor, na ktorý som pozabudol. To zostane u Pána Boha a posledný súd mi vyjaví pravdu. No, spomenul som si na túto príhodu hneď, ako ma štuchol, lebo aj to sa mi zdalo neočakávané, nešetrné a zákerné.
     </tei:p>
     <tei:p>
      – Nie som proti tomu, len musím vedieť, o či ide, – poznamenal som, zbavujúc sa nepríjemných spomienok.
     </tei:p>
     <tei:p>
      Istotne čakal moju povoľnosť. Oči sa mu zaleskly radosťou, poobzeral sa vôkol, či nás niekto nesleduje, potom prihol hlavu a vravel stíšeným hlasom:
     </tei:p>
     <tei:p>
      – Och, to rád urobím, – povedal som.
     </tei:p>
     <tei:p>
      Potešili sa a vraveli, že všetko záleží od toho, či viem narábať so soľou.
     </tei:p>
     <tei:p>
      – Chachacha,  – smial som sa. – To je pre mačky. Trochu papiera, kruškovej soli, a zas papier, trochu sa pritlčie, môže byť aj trochu oceľových pilín a so dva broky, nie?
     </tei:p>
     <tei:p>
      – Jeden stačí, – vraveli, pomrkávajúc na seba, a potom ešte doložili: – Teraz sa roztratíme po jednom, a keď vyjde mesiac, sídeme sa pri Mlákach.
     </tei:p>
     <tei:milestone rend="stars" unit="subchapter"/>
     <tei:p>
      Vypité  pálenčiare  ohlúpily  mi  hlavu.  Stratil  som  celkom opatrnosť, preto som zavčasu a ochotne dôkladne pripravil všetko, a keď vyšiel mesiac, prišiel som na ushovorené miesto.
     </tei:p>
     <tei:p>
      Bolo nás vari sedem. Stáli sme v tôni plota medzi záhradami za dedinou, kde sa krížily cesty. Jedna stúpala hore ku priesmyku a druhá popri potoku do hôľ.
     </tei:p>
     <tei:p>
      – Tu budú niekde, – vraveli, – ty podídeš vyššie k mostu a my ti ho nadženieme. – Na mlákach sedela biela hmla. Mesiac ju pomaly vypieral v mäkkom prúde hôľneho vetra. Hybké prútie a postriebrené listy vrbiny, do ktorej som sa utiahol, okolo mňa slabuško zvonily. Riedke plachty pavučín preosievaly drobnú rosu a pokojná noc skoro nečujne kráčala po sihotiach vedľa spievajúceho potoka a len zavše sa zablyšťaly tmavým leskom hlboké záhyby jej ťažkého plášťa.
     </tei:p>
     <tei:p>
      Len čo som stíchol v úkryte, odkiaľ som mal dobrý cieľ na most, potok za mnou sa mi dôverne prihovoril. Bola presvedčivá reč dvoch studených  vín.  Prišly  už  dávno  shora,  ale  vošly  pod  výmoľ, zamotaly sa medzi korene starej vŕby. Hojdaly sa už dlhý čas na jednom mieste, kým okolo nich hučal stále nový prúd divých a mladých vín, preto sa malý o čom rozprávať. Pamätaly sa ešte na ostrú hôľnu šuvar, o ktorú sa voľakedy otieraly na úplazoch, na veľké  balvany,  hrubý  piesok,  na  hučiace  vodopády,  na  zdĺhavé putovanie podzemnými dierami bez svetla, na širokú vodu v stave, na prudký spád dreveným žľabom, na ozrutné mlynské koleso, i na tmavú hlbočinu pod ním, kde sa musely dlho točiť, lebo stratily prúd. Započúval som sa do nich a bolo mi tak, ako by ma niekto chytil za ruku a vodil po známych miestach hore popri potoku po sihotiach, popod jelše, vysokým šuchoriacim tŕstím k mlynu, ako by som sa ozaj vracal do svojho detstva a niesol v srdci radosť bezstarostných hier. Náhle pristúpily ku mne všetky vône rodného kraja a tak ma omámily, že som celkom zabudol na svoju úlohu, nepočul som ani dohovorené znamenie, na ktoré som sa mal pripraviť, a z opojenia prebral som sa iba vtedy, keď od mosta proti mne vystúpila tmavá postava.
     </tei:p>
     <tei:p>
      – Dobrý večer, pán Weinhold, to ste vy?
     </tei:p>
     <tei:p>
      Naozaj, bol to on, prietržinský krčmár, ktorý ma celé popoludnie častoval pálenkou, prívetivými  úsmevmi a zahŕňal priazňou. Bol trochu udychčaný a prekvapený, že ma tu nachádza.
     </tei:p>
     <tei:p>
      – Ide ešte niekto za vami?
     </tei:p>
     <tei:p>
      Nie, nikto, ktože by mal ísť. Bolo už neskoro. Ľudia spali. Dobrú noc.
     </tei:p>
     <tei:p>
      Hľadel  som za ním. Trochu bol prihrbený. Kráčal rýchle  a niekoľko ráz sa obzrel, ako by mi nedôveroval. Ale ja som nemal
     </tei:p>
     <tei:p>
      nijakej pochybnosti. Veď to bol on. Nuž, čože sa tu dalo robiť? Hádam  som  nemal  známemu  človeku  vpáliť  nasolený  náboj  do chrbta. – Ach, to nie. Toľko rozumu som ešte mal. Akože by som sa mu bol na oči ukázal po takom nevďaku? Odprevadil som ho preto pokojne očami až po zákrutu, odkiaľ sa mu zaiste lepšie kráčalo, keď ma necítil za chrbtom.
     </tei:p>
     <tei:p>
      O  chvíľu  sa  ozvaly  poshora  samopašné  hlasy  šarvancov. Vynorili sa náhle s huriavkom, ženúc pred sebou akési dievča. Boli diví ani rozdráždení ovčiarski psi. Stále do nej dobiedzali zboku alebo odzadu, ale ona napodiv všetko znášala pokojne, ako by ich nebrala ani na vedomie. Podobala sa bielemu duchu, ktorý nafúkol tú mesačnú noc, pustil zpomedzi záhybov svojho rúcha čerstvý vetrík, načuchral  nad  bariny  hmlu  a  práve  chcel  tlejúcu  pahrebu  nad západnými horami poliať rosou, keď bol vyrušený zo svojej práce hulákajúcimi parobkami. Ale podobala sa aj pastierke, ktorá sedela pokojne niekde pri ohni a hľadela dlho, veľmi dlho, azda od samého večera,  do  žeravých  uhlíkov,  kým  okolo  nej  pokašliavaly odpočívajúce  ovce,  potemnievaly  hory  a  zhlboka  dýchala  široká pašienka. Mala na sebe iba dlhý rubáš a krátky ovčí kožuch bez rukávcov.
     </tei:p>
     <tei:p>
      – Či ju poznáš? – zavolali na mňa, keď boli tak blízko, že som jej mohol nazrieť na tvár. – Cheche, oňuchaj si ju, máš na to právo, veď sa za to neplatí a ona to má rada. Hohó! Len sa nehanbi. Musíš sa naučiť jej spôsoby, bude ti to na osoh. Máš cestu popri mlyne, môžeš sa ohlásiť pri nej každý deň na oldomáš. Rováše nepočíta. Odkedy mlynár oslepol, šafári sama a štedro. Príde za tebou aj sama, keď si ju vyárenduješ. Pozná prte po holiach lepšie ako ktorákoľvek líška. Len si ju nakloň, budeš mať sýtu pašu po celý rok. Chachacha! Len keby nesmrdela vyúdeným cedilom, potvora. Hohó! Namasti si ju balzamom a vykaď tymiánom, bude ti voňať, ale najprv by si jej musel vychytať všetky vši z kožucha. Hohohó!
     </tei:p>
     <tei:p>
      Mali dobrú zábavu. Nik im ju nerušil. Dievča nepodniklo nič na svoju obranu, ako by sa nevedelo spamätať zo zasnenia. Chceli ju hnať cez dedinu do Weinholdovho dvora a zatvoriť tam do chlieva a len ťažko sa dali nahovoriť, aby ju zanechali čertom a šli so mnou k Weinholdovi zapiť si ešte vydarenú poľovačku.
     </tei:p>
     <tei:p>
      Bola to veselá chasa. Najmä ten s pošinutou rukou. Neprestajne bol pri mne. Štuchal ma do rebier, potľapkával po pleciach,bubnoval päsťou po chrbte, aby vo mne nietil krv, a vždy to boly údery nečakané, mierené figliarsky zboku a úchytkom, aby som ich nestačil zachytiť.
     </tei:p>
     <tei:p>
      Ach, začínal som mu rozumieť.
     </tei:p>
     <tei:p>
      Chvalabohu, že si v krčme, kde sme sa potom násilím vrútili, vzal na  mušku  Weinholda.  Prišlo  mi  to  vhod,  lebo  od  toľkého prajného častovania zapálila sa vo mne žlč a dostával som chuť vracať i s úrokmi všetku tú priateľskú lásku, ktorou ma popoludní štedro hostili; mlátiť päsťou vôkol, vyrážať zuby, vylupúvať oči, lámať rebrá, otíkať hlavy, aby si každý odniesol domov pamiatku. Takto som sa mohol aspoň pridať k nim a nepozorovane uvoľniť napätie síl. Bolo to lacnejšie a bez teplej krvi. Mohol som medzi rečou,  huriavkom  a  smiechom,  namiereným  proti  zaskočenému Weinholdovi,  zaškrípať  občas  zubmi,  buchnúť  päsťou  na  stôl, rozdrviť v hrsti sopár pálenčiarov, ba kedy-tedy posotiť niekomu i klobúk do čela, výskať, hulákať i hrešiť a nikto nemohol spozorovať, že to už nepatrí ku hre.
     </tei:p>
     <tei:p>
      Na zdravie, he!
     </tei:p>
     <tei:p>
      Pi, lebo ti rozmlátim papuľu!
     </tei:p>
     <tei:p>
      Hohohó!
     </tei:p>
     <tei:p>
      A napokon som sa pustil do takej pijatyky, že ma museli pred krčmou studenou vodou oblievať, ak nechceli pripustiť, aby som zdochol v priekope na pohoršenie celej dediny, a sám Weinhold, majiteľ krčmy, musel ma vliecť na chrbte do erárnych humien na Pohánsko a uložiť do sena.
     </tei:p>
     <tei:p>
      Pán Boh zaplať. Skoro sa stala táto nedobrovoľná púť na nový nocľah poslednou. Moje srdce o tom dobre vie. Nechcem mu nič vy. čitovať. Samo sa bolo už s tým smierilo. Iba chlpatý Hucul, ktorý na mňa  tu  za  drevenou  priečkou  hneď  vedľa  môjho  ležoviska netrpezlivo čakal, aby ma na svojom širokom a pevnom chrbte čím skôr vyniesol do vrchov, odvrátil odo mňa toto nešťastie. Volal sa Eguš.
     </tei:p>
    </tei:div>
    <tei:div type="chapter">
     <tei:head>
      II.
     </tei:head>
     <tei:p>
      Hu, nechaj tú háveď!
     </tei:p>
     <tei:p>
      To bol Ťavo.
     </tei:p>
     <tei:p>
      – Tuhore bude sa ti lepšie dýchať.
     </tei:p>
     <tei:p>
      Ťavo bol škuľavý a ryšavý boh všetkých ožranov.
     </tei:p>
     <tei:p>
      – Tuto iba zakrpatieš a osprostieš od Weinholdovej pálenky.
     </tei:p>
     <tei:p>
      Múdrejší ľudia povrávali o ňom, že sa vraj pasúva na holiach s prsnatými obryňami, keď mu veľmi pľúšti, a bol na to súci.
     </tei:p>
     <tei:p>
      Bolo to v sobotu večer pred Jánom u Weinholda.
     </tei:p>
     <tei:p>
      Verná  družina  ma  už  bola  opustila,  aj  ostatní  hostia poodchádzali zo začmudenej korheľne do noci. Zostaly tu iba štyri ovlhnuté steny, zájdené zrkadlo v pozlátenom ráme, operené starou opŕchnutou chvojou kosodreviny, ktoré každému znetvorilo tvár, keď náhodou do neho nazrel, tri obrazy vážnych potentátov, pravidelne rozvešaných  dookola  nad  hlavným  stolom,  visiaca  lampa  so zdochnutou muchou na mriežke, prázdne stoly s bielymi fľakmi po špirituse, rozmetané stoličky, špinavá dlážka so širokými a hlbokými škárami  medzi  doskami,  odkiaľ  práve  začal  vychodiť  rozličný šuchoriaci hmyz, a my dvaja: Ťavo a ja, lebo aj kyslastý smrad vyvetral sa voľaktorou neprivretou okenicou. Otvorenými dverami dalo sa vidieť  na  okovanú púdľu do výčapu, dopoly  zatarasenú blýskavými  sklenicami,  medzi  ktorými  mihla  sa občas  handra  a jemná ruka pána Weinholda.
     </tei:p>
     <tei:p>
      Dobre mi bola známa táto sklepená miestnosť s tmavými kútmi, kde sa dalo aj vo dne chutne a spokojne vyspať, keď človekovi oťažievala hlava. Veď som v nej oslávil náležíte i svoj príchod do Prietržín. Odvtedy ma síce nikto nemusel už oblievať vodou a sbierať po priekopách, ale nikto, kohokoľvek zaviedol sem smäd vysušeného hrdla, nemohol ani povedať, že Prietržinci dostali skúpeho hájnika, lebo skoro všetky dni, ba i niekoľko nocí od tých čias, ako som zapadol do Prietržín, vysedel alebo predriemal som pri niektorom stole tejto miestnosti a trpezlivé čakal blúdiacu dušu so smädným pažerákom.
     </tei:p>
     <tei:p>
      Musím, pravda, priznať, že zdržala ma trochu aj robota. Vtedy prezrel na erárnych lúkach štrkáč, huslička, podleština i blyštek. Bolo
     </tei:p>
     <tei:p>
      treba kosiť, sušiť na parných dňoch, svážať a ukladať v humnách na Pohánskom, aby mi vrchnosť nevyčitovala záhaľku.
     </tei:p>
     <tei:p>
      V  sobotu  mi  doniesli  chasníci  s  výskajúcimi  dievkami  na okvietených hrabliach veľký veniec z voňavého sena, nuž muselo sa naň piť a zdravkať, a ako obyčajne, najdlhšie sme vydržali my: ja a Ťavo, ryšavý uhliar, ktorý mal kolibu najvyššie pod Babou.
     </tei:p>
     <tei:p>
      Tvrdil, že sa na mňa pamätá ako na železný šesták z vojny, hoci ja  o  takom  ryšavcovi  som  nikdy  neslýchal.  Pri  prvom  stretnutí poprezeral znalecky moju guľovnicu, vyhlásil o nej, že trochu zanáša k ľavému uchu a že nemá na muške pravý strieborný lesk, potom sa hlasno vysiakal do dlane, a keď si náležíte vymastil i nohavice na stehnách sopľom, pýtal zaplatiť deci a boli sme najlepší priatelia.
     </tei:p>
     <tei:p>
      Odkedy sme pod čmudiacou lampou osameli a premývali hrdlá Weinholdovými poplakmi, stačil mi svoje kráľovstvo tamhore na Pálenici pod samučkými oblakmi, kde božie oko najprv pozrie, keď ho nadíde zaľúbenie navštíviť svoje dietky, tak vymaľovať, že videl som ho iba v sýtych farbách premytého svetla, ale cítil som aj jeho cedilovú  vôňu v nose a jeho korenenú chuť na jazyku,  a teraz siloumocou nástojil, aby ma vylákal ta, do tej ríše mocných obrýň a obrov, preto vykydol sa aj celou váhou svojho ozrutného tela cez stôl a tlačil strapatú grňu priam k mojej tvári, chtiac ma ešte i vôňou svojho zlodžganého žalúdka omariť a presvedčiť o kráse toho raja.
     </tei:p>
     <tei:p>
      Bola to predovšetkým polcentová hranatá hlava, pozarastaná zôkolvôkol tvrdými, hrdzavými vlasmi, ktoré boly na tvári máločo menšie a redšie ako na temene a na krku. Oči z nej len namáhovo prenikaly, preto sa zdala na prvý pohľad tupá a sprostá ako pucka, vytočená neumelou rukou z bukovej hrče, ale zblízka presvital z nej, najmä z toho škuľavého oka, prefíkaný lesk, aký večermi srší z mačacích očú.
     </tei:p>
     <tei:p>
      Dal som naplniť ešte poháriky.
     </tei:p>
     <tei:p>
      – Hu, hu, – roztiahol  blaženosťou líčiská na dve strany od chlpatej papule, keď zvetril čerstvý trúnok, a vravel:
     </tei:p>
     <tei:p>
      – Weinhold otravuje, otcu prisahám, nie. Len o ženy, – vravel, oblizujúc si nehanblivo veľkým jazyčiskom našpúlené gamby, – len o ženy je tam núdza, lebo v takej výške už nerastú ani huby, ani ženy. Hu, je to pomora pre chlapa, ale ty nemusíš mať trápenie, na koni si za pol hodiny dolu vo mlyne, a tam fa už Zuna rúče zaopatrí, i keby si mal duplovaný veniec čiernych vredov a prýštov na páse, len sa musíš posporiť do polnoci, lebo od polnoci si ju vyárendoval pán Weinhold, ho-hóhó…
     </tei:p>
     <tei:p>
      Ale nebolo treba toľkej námahy. Weinhold mával po jednom uchn v každom kúte, a ešte vždy dve volské nadstavoval v tú stranu, kde sa niečo šuchlo, nuž i teraz pohotové postavil sa do dvier a oznamoval láskavo, s veľavýznamným pomrkávaním na mňa, že je už záverečná.
     </tei:p>
     <tei:p>
      Jeho otec vyznával Mojžiša a on podľa módy a najnovšieho kurzu Krista, ale nemal čisté svedomie, ako kresťania mávajú, lebo iba nedávno bol ušiel z mesta ukryť sa sem do závetria. K hosťom býval prívetivý a zdržanlivý, hoci mu neraz prichodilo i príkorie vytrpieť. – Keď si zaplatia, môžu si aj dovoliť, – vravieval. Ku mne prechovával väčšiu úctu, lebo ma pokladal za pána s pevným platom, ale z Tavovej kože by si bol dal najradšej zásteru s hlbokým vreckom na peniaze ušiť. Navonok správal sa aj k nemu vždy mierne, ale vo vnútri  zožierala  ho  plemenná  hrdosť  voči  tomuto  ufúľanému  a smradľavému  uhliarovi,  ktorý  iba  pokušenie  prinášal  do  jeho solídneho obchodu, lebo buď sa priživoval pri druhom, a keď nebolo nablízku  takého,  nemóresne  žral,  ručal  ako  vôl,  mliaždil  v labe poháre a rozkazoval si bezočivo aj na borg práve tak gavaliersky, ako iní  za  hotové.  Nedaj  Boh,  aby  ho  niekde  pristihol  osamote chrápúceho.
     </tei:p>
     <tei:p>
      Ja som bol hotový, lebo moja mierka už bola dávno prevýšená, lež Ťavo mal o tom svoju mienku a bolo by ho dakde na ceste roztrhlo ani žabu, keby ju nebol hneď povedal.
     </tei:p>
     <tei:p>
      – Hu, – zareval, – aby ťa Lucifer celú noc vláčil po pekle na chvoste. Ako je tvoj Boh na nebi, ver, že by som sa ti prilepil na tento stôl do rána, keby som nechcel pošpiniť česť tohto môjho priateľa, a keby sa mi len trochu teraz zažiadalo, zavliekol by som sa
     </tei:p>
     <tei:p>
      k Zune, počuješ, práve v tomto  čase, keď tebe začína  brnieť v koštiaľoch, by som sa k nej pritiahol, a hlavu si dám na kláta, ak by nebola  pri  mne  krotká  ako  decko  pri  cecku,  chápeš,  ani  ročný ciciačik, a teba by nechala pod strechou kolenami klepať, čo by ju ako otec kropil zlostnými slinami a obháňal bnzogáňom po mlynici, ale mne sa chce spať, lebo mi už tvoja ština dolu bradou steká, a nechcem viac unúvať tohto dobrého človeka, ver mi, len preto idem sám, dobrovoľne. Hu!
     </tei:p>
     <tei:p>
      A  naozaj.  Zodvihol  sa  náhle,  vyvážil  opatrne  rovnováhu  v kolenách a v páse a pustil sa voslep do noci, neobzerajúc sa ani na mňa,  a  o  chvíľu  pokúšal  sa  na  ulici  chrapľavým  hlasom:  V Hrochotskej doline...
     </tei:p>
     <tei:p>
      Psiská z celej dediny ho sprevádzaly.
     </tei:p>
     <tei:milestone rend="hyphens" unit="subchapter"/>
     <tei:p>
      Chystal  som  sa  vykročiť  za  ním,  ale  Weinhold  ma  zdržal. Postavil na stôl maľovanú buteľku, vrtko ponalieval a vravel, aby som sa neponáhľal, že sa chce so mnou v určitej naliehavej veci porozprávať a aby sa mi páčilo z jeho špeciality.
     </tei:p>
     <tei:p>
      Môžbyť. Vystrúhal veľmi rozkošnú tvár, keď si trochu upil, a neponáhľal sa s druhou rátou, len využil príležitosť prisadnúť si a začať,  lebo  od  prvého  stretnutia  pobadal  náklonnosť  ku  mne, takrečeno náklonnosť určitého druhu.
     </tei:p>
     <tei:p>
      – Mienite hádam shodu náhľadov.
     </tei:p>
     <tei:p>
      – Zaiste aj určitú shodu, a preto bolo treba, aby sme sa my dvaja stretli, neviem totiž, ako s vašej stránky, ale s mojej stránky je to celkom takto.
     </tei:p>
     <tei:p>
      Snažil sa hovoriť vybranejšími slovami.
     </tei:p>
     <tei:p>
      – Najprv vás chcem upozorniť, aby ste boli trochu opatrnejší.
     </tei:p>
     <tei:p>
      – Myslíte k Tavovi?
     </tei:p>
     <tei:p>
      –  Áno,  –  vravel,  stišujúc  hlas,  aby  bolo  lepšie  počuť vyťukávanie budíka vo výčape. Mal už zaneprázdnenie aj s úradmi. Tamhore medzi vrchmi zdivel natoľko, že sa aj medzi ľuďmi často pozabudne.
     </tei:p>
     <tei:p>
      – To máte pravdu, – prisvedčil som.
     </tei:p>
     <tei:p>
      – Aj ja si tak myslím, – ponáhľal sa, vykladajúc na stôl tučnú, chĺpkami dosť husto zarastenú ruku, aby smietol s obrusu cigaretové otrusinky, a najmä aby sa potešil leskom svojich dvoch veľkých
     </tei:p>
     <tei:p>
      prsteňov.
     </tei:p>
     <tei:p>
      Oči sa mu lesklý ani hviezdy na chvíľu.
     </tei:p>
     <tei:p>
      – A len lepšie na vec pozrime. Keby tie peniaze dostal do rúk niekto iný, povedzme, taký Ťavo, za mesiac by mu nestačily, ach, čo za mesiac. A ja ich zasa uložím do podniku, rozmnožím a dám pritom možnosť zárobku aj chudobným ľuďom. Hľa, ako ja myslím. Veď ma chápete.
     </tei:p>
     <tei:p>
      Skutočne chápal som ho do poslednej bodky, ba čo vravím, ešte viac, obsažnejšie, lebo náhle moje oči pri tejto posiedke nadobudly takú presvecovaciu vlastnosť, že som mal česť vidieť a poznať i jeho dušu.  Aby  som  pravdu  povedal,  bol  to  veľký  šedivý  červiak, oslepnutý  od  tučnoty,  pri  chvoste  trochu  ohnutý,  s  čiernou odchlipnutou papuľkou. Brodil sa poloroztopeným bielym šmalcom v sklenom pohári a mal také tučné vyfutrované záhyby po celej dĺžke svojho nemotorného tela, že som mal chuť pritlačiť ho trochu, iba trochu o stenu, aby som sa presvedčil o farbe jeho črievcov.
     </tei:p>
     <tei:p>
      Fuj, akú prasačiu dušu máte, pán Weinhold!
     </tei:p>
     <tei:p>
      – To súvisí s mojím rozumom, uvidíte, – pokračoval ochotne. –Mienim ešte aj iné plány na tomto vidieku uskutočniť! Neskoršie vystavím azda aj pílu. V našich horách máme plno dreva a píla je až hen  v  Jánošovke.  Zpočiatku  ju  môže  hnať  aj  voda  a  neskoršie zavediem parný pohon. Ak sa zdržíte dlhšie u nás, presvedčíte sa o tom. Áno.
     </tei:p>
     <tei:p>
      Bohužiaľ, nemal som tú česť. A hneď som sa pred ním aj v tom smysle vyjadril, že nemienim dlhšie zostať v Prietržinách. Hej, toto je iba prechodné miesto. Mesiac, najviac dva, a potom pôjdem dolu vodou. Neviem,kde sa pristavím, nemám totiž jasného cieľa. Som ešte primladý, nuž rád by poznať svet. Najradšej by bol, keby ma vietor vláčil ponad hory-doly ako pavúka, pfíí. Veru tak, keď mám byť k vám aj ja úprimný, nemám ani byľky smyslu pre usporiadaný, rodinný život. V mojich žilách prúdi nespokojná cigánska krv. Vábia ma tajomné chodníčky a neznáme cesty, nuž nemusíte sa obávať, že vám  dakedy  prekazím  plán.  Buďte  bez  starosti.  S  mojej  strany nebudete mať ani spoločníka, ani protivníka. Veď ma chápete.
     </tei:p>
     <tei:p>
      Áno, chápal ma, lebo sa srdečne zasmial na všetkých zuboch a najdlhšie na tom zlatom, ktorý sa mu aj pri reči stále vytŕčal, ako by sa dobre necítil medzi ostatnými.
     </tei:p>
     <tei:p>
      – V tom sa už neshodneme, – dodal ohľadne.
     </tei:p>
     <tei:p>
      – Ako chcete!
     </tei:p>
     <tei:p>
      A potom ešte povedal:
     </tei:p>
     <tei:p>
      – Hej, prídem vám pod okno zaduplovať, keď budete mať ísť so Zunou prvú noc spať.
     </tei:p>
     <tei:p>
      – He, na čo vy už myslíte.
     </tei:p>
     <tei:p>
      – Čo by sme si nepriznali, čo nás trápi.
     </tei:p>
     <tei:p>
      – Veď tak, na zdravie!
     </tei:p>
     <tei:p>
      – Na zdravie!
     </tei:p>
     <tei:p>
      Dopili  sme drahocenné kvapôčky a rozišli  sme sa v dobrej shode, ako sa na ľudí s pevným postavením patrí.
     </tei:p>
     <tei:p>
      Počul som ho ešte starostlivo zatvárať dvere, spúšťať okenice. Svetlo sa chvíľku mihalo priestrannými izbami, potom zapadlo vo voľaktorom kúte dvora.
     </tei:p>
     <tei:p>
      Dobrú noc, pán Weinhold!
     </tei:p>
     <tei:milestone rend="hyphens" unit="subchapter"/>
     <tei:p>
      Ja som si prepil všetky sny. Kým sme tu dnu utužovali s pánom Weinholdom priateľstvo, vonku napadla čerstvá rosa. Povetrie bolo ostré, oblôha ani oko a hole pod ním hlasno dýchaly, nuž driemoty mi celkom prešly. Žiadalo sa mi brúsiť rosu, motať sa neskutočným mesačným svetlom, utekať celou dĺžkou noci až ta, kde krajom obzoru pretekala tma do širokých hviezdnych priestorov, preto ledva som sa po psote vyvliekol na Pohánsko, sadol som na koňa, a hajdy.
     </tei:p>
     <tei:p>
      Spôsobne  zafŕkal,  zahral  rebrami,  ovial  si  chvostom  horúce slabiny a pobral sa poslušne na dolinu a neskoršie obrátil priam k holiam. Nikto mu to –nešepkal. Išiel opatrne, lebo vedel, že mi chybí v zápästí cit a v kolenách sila a že by ma mohol niekde pod medzou alebo na zemiačnisku poľahky stratiť, keby vykročil rezkejšie. Po ceste chvíľku zvonil podkovami, potom odbočil k potoku na lučinu a šiel ticho.
     </tei:p>
     <tei:p>
      Nebadal som ani jedinkým nárazom, že má nohy a že sa dotýka zeme. Celým trupom ponáral sa do tieňa, ktorý ešte práve v týchto miestach do výšky jeho tela čupel v priehlbine, odkiaľ nemohly ho vykrojiť rovné nože mesačného svetla, načahujúceho sa zpoza grúňa na dolinu, preto som mal zdanie, že ma unáša voňavý obláčik alebo mäkký  koberec  do  čarodejného  zámku,  lebo  napodiv  aj  okolie premieňalo sa na neskutočnú, začarovanú krajinu.
     </tei:p>
     <tei:p>
      Po Ťavej  strane čľupkal tajomne  potok. Prudké vlny medzi bielymi skalami poskakovaly a prskaly divo ani pobúrené mačatá. Iskerné kvapôčky podchvíľou prebehovaly zamatovým prítmím, a keď sa tíkly o skalu, tenuško zazvonily. Miestami nad pokonejšie tajšiny vyhadzovaly sa s piskotom zelené rybky. Oboma brehmi potoka vinuly sa vence stromov. Podoboly sa našim jelšinám, ale tieto  malý  nachovofialovú  farbu  a  rozvoniavaly  drahocennejšou drevinou. Skupiny takých stromov tvorily aj po lúke parky a zátisiny. Po nich neviditeľné bytosti rozvešiavaly lampášiky, aby tiene pod orosenými listmi boly mäkšie a príjemnejšie. Keď mi prichodilo ísť niektorým parkom, tisíce takých bytostí pospiechalo ku mne, aby svietily  na cestu.  Ľahučký  šum  ich blanitých  krídel  hnal mi  na rozpálené čelo vlažný prúd povetria, ale ani jedinké mihnutie
     </tei:p>
     <tei:p>
      niektorého údu som pri sebe nepobadal, ani hláska a najmenšieho šepotu som nezačul, tak pokorne a nevtieravo  vykonávaly svoju blahodarnú službu. Sotva som vyšiel z tieňa, nemo ma opúšťaly, aby zas zaujaly svoje určené miesta na konároch stromov.
     </tei:p>
     <tei:p>
      Noc bola pokojná, ale nešiel som iba sám lúčinami, lebo na všetkých stranách vlnil sa stajený rozhovor. Celé priestranstvo bolo varí  preplnené  prúdiacim  davom.  Zavše  som  zachytil  vysloviť známym a prítulným hlasom vyslovené svoje meno, ale oslovujúceho som nezazrel. Bol vari ešte priesvitnejší ako mesačné svetlo. Ružový obláčik prenášal ma ponad všetko kolembavým letom.
     </tei:p>
     <tei:p>
      Rovnomerné kolembanie mohlo ma ľahko učičíkať do driemot. No práve v tom čase začala padať zpomedzi hviezd osuheľ voňavej manny a súčasne azda z prítmia voľaktorej hlbokej komnaty niekde v kroví ukrytého paláca preciedzala sa rozhýbaným povetrím zvonková hra drahocenných starodávnych hodín, a prepletajúc sa striebornou osnovou noci ani zlatá niť svätým ornátom, tak zaujala moju dušu, že sa jej driemoty nemohly chytiť a z pohrúženia vytrhla sa iba vtedy, keď môj kôň náhle zastal pred bielymi múrmi rozložitého‘ staviska.
     </tei:p>
     <tei:p>
      Bol to starý mlyn. Poznal som ho hneď. Nevľúdna múranica s vysokou strechou hľadela zvedavo na mňa tmavými oknami. So všetkých strán ju obtáčaly husté kružiny, preto sa vynorila očiam až vtedy, keď človek stál v jej bezprostrednej blízkosti, a odtiaľ sa podobala ozrutnému balvanu, skrbalenému sem až s Veľkého zvona. Vlhký chlad, vystupujúci z nej ako surový dych otvorenej zeme, vytrhol  ma  zo  sna,  musel  som  sa  hodnú  chvíľu  vyrovnávať  so skutočnosťou, a zatiaľ  oči, vedené spomienkami, rozbehly sa po kútoch,  známych  miestach,  aby  posbieraly  pamiatky  mojej  útlej mladosti, ale onedlho ustrnuly sklamaním, lebo všetky stopy vyhladil čas, život z týchto miest vypŕchol. Mlyn bol mŕtvy. Bočné staviská boly bez striech. Len čierne hrady trčaly miestami z múrov. Hádam slepému mlynárovi nemal kto nachystať dreva, preto niektorú zimu vypomohol si strechou. Podobný osud zastihlo pravdepodobne aj oplotenie. Ešte brána s porúchanou strieškou tu stála, no sotva ju ľudia používali, keď na všetkých stranách bol priechod k domu. Popri streche s hornej strany dolu žľabom čurčala voda, nemala však toľko sily, aby rozhýbala koleso, zapadnuté do tmavej priekopy.
     </tei:p>
     <tei:p>
      Akiste aj úpust hore na stave bol zanesený pieskom. Záhrada bola pozarastaná burinou. Chýbal oživujúci poriadok. So všetkých strán plazil sa nepríjemný pach stariny a zahnívajúceho dreva. Darmo som čakal, že niekde pukne tíšina, čo sa zdala ľadovatieť, a že sa z nej rozvinie známy ohlušujúci huk, ktorý voľakedy otriasal všetkými bralami na doline, lebo rúcal sa ako hrom shora, vybuchoval z útrob zeme, počul si ho v kvetoch, v stromoch i v sebe.
     </tei:p>
     <tei:p>
      A vtedy, ako som tak hľadel a vnímal meravý pokoj tých miest, sišla mi na um pochabá myšlienka. Skočil som s koňa a prikrádal som sa vysokou burinou k domu. Mesiac za mnou zpoza krovia zvedavo nazeral, nepozdávalo sa mu moje správanie, a keď som došiel k žľabu, náhle so svojho úkrytu vyskočil, oblial ma zplna bielym svetlom, ako by ma chcel pristihnúť pri čine. Zbystril som sluch. Voda v žľabe tichučko čľapotala, prostriedkom hnaly sa s chvatom dravé vlny, strhujúc dlhé riasy a zelené chlpy vodného machu, ktoré sa na pokraji plačkaly v bielych penách. Zavše sbehla po nich ligotavá kvapôčka. Čarovná hra Pádovej vody a blýskavého svetla. Ale aký šepot to donášaly nepokojné stružky, čo podtekaly vlny a neúnavne spletaly dlžizný vrkoč nepretržitého prúdu? Bolo by to možné, aby sa minulosť zachovala v týchto vlnách a pod mojím dychom teraz ožívala? Veď sa to prieči rozumu! Nie, nedal som sa zvrátiť vo svojom počínaní. Zaľahol som chvatné na rosou obarenú zem a s búšiacim srdcom plazil som sa hore briežkom podľa žľabu, zachytávajúc  opatrne  rukami  mojím  pohybom  uvoľnené  skaly  a drobnú prsť na svahu, aby nevznikal zbytočný šum a šramot, a tam, kde zrkadlenie  hladiny  na stave začalo  už oživovať  šľahajúcimi bleskami meravé povetrie nado mnou, skočil som za bútľavý peň, odkiaľ bol najlepší rozhľad po stave. Horúca krv nahrnula sa mi v tej chvíli mocným prívalom do hlavy, hučala a rástla, lebo tajené tušenie ma nesklamalo. Boly tam.
     </tei:p>
     <tei:p>
      Sedely na lavici nad stavom bosé. Nôžky im visely dolu nad vodu, a keď nimi občas zacelembaly, vo vode sa rozsvietilo, ako by chodil niekto na dne s lampášom, lebo boly bielučké od rosy. Na hlavách  malý  strieborné  korunky  zo  svetla,  polepené  rybacími peniažkami. Boly obrátené ku mne chrbtami, nuž do tváričiek som im nevidel. On ju pridržiaval rúčkou okolo pása a vyprával jej
     </tei:p>
     <tei:p>
      najskorej o zlatej rybke, ktorú chudobný rybár chytil raz do deravej siete. Hlas mu strhával prúd vody dolu žľabom.
     </tei:p>
     <tei:p>
      Oči mi zažiarily a hrdlo zvlažila túžba zavolať ich po mene. No skôr, ako sa môj jazyk stačil zachytiť začiatočných hlások mena Libor a Zuna, sošuchly sa do vody a zmrzly.
     </tei:p>
     <tei:p>
      Darmo som potom obehúval po brehu, odhŕňal kroviny, hľadel na hladinu, detí nebolo. Voda podo mnou tiekla pomaly a leskla sa na svojom povrchu ani rozpustený kov. Niekde sa zatočila a stiekla lievikovitým hltanom do tmavých hlbín, ktoré čupely zákerne tudolu, kde nestačil preniknúť mesačný svit. Široký prúd hrnul sa ku splavu na prehnité, oslznuté dosky. Snažil som sa ešte v ňom zachytiť nejaký zvúčik a s pomocou toho znovu vyčariť čarovné zjavenie. A napodiv  ozval  sa.  Ale  nebol  to  teraz  zvuk  vín,  ktoré  túžobne bozkávajú bledé líca nepokojnej luny, lež zvuk rozhýbanej trávy, zvuk dvoch pevných bosých nôh, ktoré kráčajú pokojne mladou trávou, tichučko šuchocú, rozhŕňajúc osinutými kolenami šťavnaté stebielka i listy, a keď som sa obzrel, videl som prichádzať od stavania devu s vedrom. Išla ku stavu po vodu. Podľa bieleho rubáša a srstnatého kožúška bez rukávcov som ju hneď poznal. Zapadla tak do sledu udalosti tej podivnej noci, že som nevládal zdržať ústa, aby nevyslovily  zvučne  jej  meno,  hoci  by  som  nebol  vedel  vtedy povedať, či vyplynula zo skutočnosti a či iba z mojej fantázie.
     </tei:p>
     <tei:p>
      –
     </tei:p>
     <tei:p>
      – Prichádzajú sem teraz pred Jánom každý večer, – vravela, –sedia  nad  stavom,  kým  neprejde  mesiac  celým  nebom.  Potom prichádza po nich zlatá hus a odnáša ich pod krídlami do skleného zámku, ktorý je tu pod vrchom. Keby si sa spustil puklinou do skaly tamto  pod  sv.  Antonom,  kade  odteká  voda  do  zemských  hlbín, poznal by si ich kráľovstvo.
     </tei:p>
     <tei:p>
      Voda pleskla zvučnou ozvenou, ako sa do nej ponorilo vedro, deva sa uhla, vstala a znovu sa vracala tou istou cestou.
     </tei:p>
     <tei:p>
      Jej krok bol krokom srny, ktorá schádza úzučkou prťou krajom hory do malinčia, lebo nebolo badať v ňom únavu. Skôr tiekol medzi odkrytými tenkými stebielkami vysokej trávy. Videl som vlnenie
     </tei:p>
     <tei:p>
      voľačoho bieleho a teplého, čo žije iba lahodným pohybom ako vodný vlas. Podobalo sa to aj chveniu dvoch kvapôčok rosy na konci rozpereného ihličia  štíhlej jedlice,  keď do jej konárov vnoria sa snopy  slnečných  lúčov,  a  aj  oslobodzujúcemu  dýchaniu  dvoch myrtových lístkov za oknom na svitaní, lebo pohyb tu nemal účel, jestvoval len pre voľnú, radostnú hru. Vyvieral od kolien, kde boly miesta  najbelšie
     </tei:p>
     <tei:p>
      – Zabudol si na svojho koňa, – povedala, keď zistila, že som ju nasledoval až ta.
     </tei:p>
     <tei:p>
      – Myslel som, že si nájde vodu.
     </tei:p>
     <tei:p>
      –  Ustáta  voda  chutí  lepšie  zvieraťu,  ktoré  je  navyknuté  na obsluhu.
     </tei:p>
     <tei:p>
      Stála vedľa koňa. Trochu sa oň bokom opierala a jednou rukou pohrávala sa s jeho bujnou hrivou. Svetlo na toto miesto rúbane padalo prudko, preto kôň bol čierny ako lesk uhľa a deva bola biela ako páperie prvého snehu. Obaja stály pokojne, zaujalo ich hlboké prežívanie chvíľky a zároveň ich vnútorne spojila. Kôň srkal zdĺhavo vodu a ukájal sa šteklením žiadostivých prstov devinej ruky, a ona, zahľadená  do  diaľok,  nechala  voľne  vsakovať  do  svojej dozrievajúcej krvi živočíšny pach koňa. V ich postavení zvýrazňoval sa pokoj a mier tejto noci, vyrovnanie večnosti. Ako som tak na ne hľadel, zdalo sa mi, že táto skupina, tento čierny kôň a táto biela deva  v  rubáši  a  v  kožúšku,  so  spustenými  vlasmi,  jestvuje odpradávna, vari od stvorenia, a čas im nevedel pridať ani odobrať väčšej presvedčivosti a krásy.
     </tei:p>
     <tei:p>
      Po chvíli sa deva ozvala.
     </tei:p>
     <tei:p>
      Bol to hlas fujary, a to najvrchnejšej dierky na fujare, vyrobenej
     </tei:p>
     <tei:p>
      z divej hrušky.
     </tei:p>
     <tei:p>
      – Hľa, koľko vtáčích škrupín napadlo tejto noci z hviezd.
     </tei:p>
     <tei:p>
      Skutočne.  Stačilo  sa  len  obzrieť  a  videl  si  všade  tenušké škrupiny  vtáčích  vajíčok.  Boly  to  samé  belasofŕkané  škrupiny drozdích vajíčok. Lesklý sa na tráve, na lístkoch, na stromoch, na kvetoch, na vode a boly aj v deviných očiach, lebo hľadela do oblohy.
     </tei:p>
     <tei:p>
      – Prečo ideš nocou? – pýtala sa.
     </tei:p>
     <tei:p>
      – Chcem byť ráno na holi.
     </tei:p>
     <tei:p>
      Vtedy spustila nižšie ťažké mihalnice a zahľadela sa uprene na mňa. Na tvári a na perách cítil som jej dych, ktorý bol dychom širokej rieky.
     </tei:p>
     <tei:p>
      – Budeš pod Prielomom?
     </tei:p>
     <tei:p>
      – Tam.
     </tei:p>
     <tei:p>
      Mesačné svetlo mala teraz pred sebou ako zásteru, ktorú si ženy upevňujú  aj  za  hrdlom,  aj  na  páse.  Pevné  tvary  tela  zpod  nej vystupovaly ladnými oblinami. Najvyšších okrúhlin dotýkala sa noc studeným hmatom. Bolo temer vidieť, ako sa tie miesta na hrotoch chvejú.
     </tei:p>
     <tei:p>
      – Máš zamočený rubáš pri kolenách.
     </tei:p>
     <tei:p>
      – Išla som hore potokom.
     </tei:p>
     <tei:p>
      – Chytala si ryby?
     </tei:p>
     <tei:p>
      – Nie, chcela som ťa mať stále na očiach, ako sa nesieš na koni nocou. Bolo to pekné. I biely oblak tak niekedy pláva čistým nebom a my veríme, že je to divý jazdec samoty a noci. Krásneho máš koňa a krásny si i ty, keď sa na ňom nesieš.
     </tei:p>
     <tei:p>
      Dala  sa  šúchať  nahou  rukou,  pomaly,  hladké  boky  koňa  a roztvárala  túžobne  tvár.  Mohol  som  vtedy  vidieť  jej  úsmev  na perách. Podobal sa ťažkej únave strapcov dozrievajúceho hrozna, ponoreného do hlbokého letného tieňa mastných listov viniča.
     </tei:p>
     <tei:p>
      – Zdalo sa mi, že niekto vtedy aj hral.
     </tei:p>
     <tei:p>
      – Chcela som ti spríjemniť putovanie.
     </tei:p>
     <tei:p>
      – Na čom si to hrala?
     </tei:p>
     <tei:p>
      Roztvorila dlaň a ukazovala mi ochotne malú svinutú oceľovú strunku.
     </tei:p>
     <tei:p>
      – Neviem, ako by sa dalo na tomto nástroji hrať.
     </tei:p>
     <tei:p>
      – Ach, to je lahko.
     </tei:p>
     <tei:p>
      Vložila opatrne strunku medzi zuby a začala hrať. Dlaňami oboch rúk zvuky pri ústach pridržiavala a preciedzala svojvoľne pomedzi prsty. Tenučký hlások sa v povetrí chvel, hoci vetra nebolo, ako  by  niekto  preberal  umnými  prstami  na  dlhých  oceľových strunách alebo vyklepkával na strieborných zvončekoch.
     </tei:p>
     <tei:p>
      Deva hrala, premieňajúc stále nôtu, a mne sa zdalo, že počujem ihličie zvoniť, keď sa v ňom mesiac prehŕňa, krehké lístie korucha šeptať  nad  ránom,  odkvapkávať  rosu  do studničky,  pohvizdúvať vietor na pavučinách, cengať biele zvonky na poľanách, spievať slnce na holiach, vyhrávať zlaté mušky okolo vrholcov voňavých jedlíc večermi. Vedela napodobniť všetko, čo človek počuje, keď prechádza vysokými klenbami lesa bez myšlienok, ako by tie zvuky boly v jej mladých ňadrách a ona ich len slabučkým dychom odtiaľ vypúšťala do noci.
     </tei:p>
     <tei:p>
      Hľadel som na ňu očarený, počúval, a náhle vošiel mi do srdca ostrý bôľ, práve taký mučivý, akým vyhasla radosť v mojich prsiach už v prvý deň v Prietržinách, lebo v týchto čarovných zvukoch, vyludzovaných devou, našiel som náhle zakliatu svoju mladosť, tú krehučkú krásu, za ktorou som putoval až sem, presvedčený, že ju nájdem  ešte  sviežu,  čistú  a  nevinnú,  akú  som  si  uchoval  v spomienkach.
     </tei:p>
     <tei:p>
      Náhle som urobil rozhodný krok ku koňovi. Deva poslušne ustúpila, a keď videla, že som sa rozhodol odísť, opýtala sa:
     </tei:p>
     <tei:p>
      – Nie!
     </tei:p>
     <tei:p>
      Naozaj. Nechcel som sa už nikdy vracať k týmto spomienkam. Och, nie. Popchol som koňa do klusu.
     </tei:p>
     <tei:p>
      – Prečo si taký lenivý, Eguš?
     </tei:p>
     <tei:p>
      Pod opustenou bránou sa niekto ukrýval. Skočil ku kraju, keď som sa tadiaľ hnal, aby ho môj kôň v prudkom behu nezachytil.
     </tei:p>
     <tei:p>
      Ach, prepáčte mi, pán Weinhold, bolo to posledný raz, uisťujem vás, že to bolo posledný raz.
     </tei:p>
    </tei:div>
    <tei:div type="chapter">
     <tei:head>
      III.
     </tei:head>
     <tei:p>
      Do nového rána ma voviedla pieseň drozda.
     </tei:p>
     <tei:p>
      Ozvala sa v šedivých diaľkach, kadiaľ ešte podtekala chladná
     </tei:p>
     <tei:p>
      noc, ale bola už pozlátená teplým slncom
     </tei:p>
     <tei:p>
      Dobré ráno!
     </tei:p>
     <tei:p>
      Ležal som na machu pod rozkonáreným smrekom, kde ma bol uložil Eguš predošlej noci, keď stratil pod kopytami chodník.
     </tei:p>
     <tei:p>
      Pomedzi ihličie pršala hustá osuheľ raňajšieho svetla. Mohol som jej nachytať plnú dlaň, nebolo by jej ubudlo ani z povetria, ani z oblohy. Ale bol som lenivý na každý pohyb. Nechal som ju radšej voľne pršať na čelo a stekať mihalnicami cez oči na líca k ústam. Uspokojovalo ma to, lebo voňala iba belasou oblohou, blednúcimi hviezdami a trochu hoľnym vetrom.
     </tei:p>
     <tei:p>
      Práve nado mnou v konári pokolembával sa drozd a spieval. Mal pozlátený zobáčik a nôžky. Perie naspodku bruška mu premývala osuheľ. Keď začínal novú slohu, vždy natiahol hrdielce a pozdvihol hlávočku do nebies, aby pieseň stúpala rovno ku Stvoriteľovi, lebo jemu patrila ponajprv vďaka za to, že stvoril tento svet a naplnil ho životom, ktorý sa práve prebúdzal.
     </tei:p>
     <tei:p>
      Vďaka Ti, Otče náš!
     </tei:p>
     <tei:p>
      Poniže  môjho  ležoviska  otvorilo  sa  morské  oko.  Bolo  ešte tmavé.  Pozeralo  zvedavo  na  vyhladenú  oblohu,  ktorá  už  pila žiadostivo z mocných prameňov východu a umývala si tvár teplými lúčmi. Okolo nej odkrývaly sa polianky. Malinčiak rozkladal po nich široké listy a roztváral oneskorené kvety, lebo vo výškach začaly vyhrávať prvé roje včiel.
     </tei:p>
     <tei:p>
      Na voľaktorej lúčke zabrechal hlasno roháč. Bolo to volanie nového dňa. Zjavil sa najprv na holiach. Kráčal náhlivo širokými priesekmi kosodreviny po temene Baby. Mal novú halenu, zelený klobúčik a otváral slnku, ktoré si ešte za Veľkým zvonom obúvalo krpce, široké vráta na dolinu.
     </tei:p>
     <tei:p>
      Hohooó! Hybaj hore, vidíš zorééé.
     </tei:p>
     <tei:p>
      Dolina vydýchla proti nemu riedku hmlu.
     </tei:p>
     <tei:p>
      Pretiahol som si ešte sopár ráz údy, aby mi koštiale ponatieralo mladé slnce. Taký kúpeľ býva zdravý. Povyťahuje neduhy z tela a z duše, lebo obsahuje olejčeky všetkých liečivých bylín a korienčekov, čo Pán Boh nasial po bánoch a úplazoch, aby ľuďom pomohol v chorobe.
     </tei:p>
     <tei:p>
      Hlboké napájadlá nebies naplnily sa rýchle svetlom, aby stačily uhasiť smäd tmavých zálomov a priepastí, a najmä aby zavčasu mohly  poprestierať  po poliankach  a  po holiach  pestré  obrusy k poludňajšej hostine.
     </tei:p>
     <tei:p>
      Hľa,  akým  nesmiernym  bohatstvom  zásobil  Stvoriteľ priestranné stoly tohto sveta okolo mňa. Stačí len napriahnuť ruku a kŕmiť  sa  najsladšími  lahôdkami,  stačí  len  nadstaviť  ústa  a  piť najdrahocennejší nápoj. Ani o spoločníkov nebude núdza. Hneď za rána preplnia sa rúbaniská rojmi včiel, aby ma budily, potom sídem ku  prameňu  porozprávať  sa  so  starým  jeleňom-samotárom  a  po ochotnej líške poslať poklonu medvediemu pelechu medzi bralá na Babu. Predpoludním môžem prijímať na niektorom bútľavom pni deputácie  dlhonohých  komárov  alebo  ctihodných,  starostlivo vyobliekaných chrobákov. Keď slnce odzvoní na Veľkom zvone poludnie, prídu si k môjmu stolu pre omrvinky bruškaté mravce. Popoludní môžeme robiť výlety s okatými ovadmi ku blízkym i vzdialeným čriedam junčoviny; na každý večer si zaistím rozumné besedy s hviezdami, aby sa minul čas, kým sa povracajú početné plšie rodiny  do svojich  visutých  domčekov  na stromoch.  Nočné pobavanie s toutou nezbednou háveďou býva veľmi príjemné. Vari polhodinku od tohto miesta našiel som potom i s Egušom svoju letnú rezidenciu. Išlo sa k nej strmou prťou. Ležala na neveľkej polianke pod skalnou stenou ani stratené orlie vajce. Bola to obyčajná debna, trochu starostlivejšie okovaná a prispôsobená na obývanie. Stratili ju tu najskôr obri, keď snášali tadiaľto poklady do tmavých jaskýň ku mlynu. Človek mohol urobiť v nej tri kroky, dva razy sa skrútnuť, a keďže práve to stačilo na všetky ľudské potreby, niekto z dlhej chvíle vysekal do nej dvere, aby sa mohla nazvať chatrčou. No zlaté prúty pokladu v nej už neboly! Čože by potom porábali na holiach zbojníci valasi,  keby takéto  debny nechali  vypočúvať zeleným  hájnikom. Našiel som v nej iba starý vojenský kepeň, pohodený na priči, a hlinenú fajku, zabudnutú nejakým tulákom medzi roštom malého železného sporáčika.
     </tei:p>
     <tei:milestone rend="hyphens" unit="subchapter"/>
     <tei:p>
      Ešte toho dňa som sa vybral k starému bačovi za Prielom. Bolo potrebné posoznamovať sa čím skôr s obyvateľmi hôľ a zaistiť si ich priazeň.
     </tei:p>
     <tei:p>
      Od Prielomu popod Veľký zvon niesol som sa na Egušovi. Boli sme obaja v dobrej miere. On zaiste preto, že ma zas cítil na svojom širokom  chrbte,  hoci  takto  musel  byť  opatrnejší:  na  ceste  sa povaľovaly  balvany,  menšie  i  väčšie,  ktoré  bolo  treba  opatrne obchádzať, ak sa nechcel so mnou skrbaliť dolu strminou, a ja zas preto, že som sa mohol bezpečne  a pokojne  pokolembávať  nad priepasťami v tisícpäťstometrovej výške, kĺzať sa ostrým povetrím a prehliadať doliny ani karty, rozložené na stole. Všetky ležaly hlboko podo mnou pokorne, s tmavými horami, s rozvalenými poľami a s pastvinami medzi nimi, s čriedami statku, s roztiahnutými dedinami i s ľuďmi, roztrúsenými po cestách.
     </tei:p>
     <tei:p>
      Hohój, majte sa tam dobre, moji milí. Možno vám je trochu veselšie vospolok, ale nikdy nepochopíte tamdolu, aké mocné je opojenie z výšok.
     </tei:p>
     <tei:p>
      Na širokých holiach okolo mňa ležala veleba posvätenia, akú badať v kostole, keď kňaz po udelení požehnania odíde zpred oltára, pocínovanými píšťalami vyfučí organ zvyšky pary, kroky posledného veriaceho zatíchnu na drobnom piesku voľaktorej cestičky, stratenej v pažiti pod lipami, v hlbinách chrámovej lode usadí sa zas tiché šero s  tajomným  mihotaním  lesklých  zreničiek  anjelov  a  svätých  a kríženie stropu sa zdvihne vozvysok, ako by chcelo vypustiť do nebies všetky spevy a modlitby, snesené sem veriacimi na slávu božiu. Dotýkalo sa zľahka mojej duše a ja som začal veriť, že je to dotyk ruky božej, ktorá vari v tomto čase spočívala na vrchoch.
     </tei:p>
     <tei:p>
      ■
     </tei:p>
     <tei:p>
      Po pravej strane dvíhal sa Veľký zvon. Díval som sa už naň niekoľko ráz z doliny. Trónil vysoko v jasavej žiari slnca nad horami, hrebeňmi  a končiarmi  ako pápež  nad pobožnými  veriacimi,  nad kňazmi, biskupmi a kardinálmi. Hľadieval dolu blahosklonne, vo dne zaliaty slávou otvorených nebies, v noci ovenčený ligotom hviezd. Zavše  zhovievavý  a  láskavý,  lebo  sosiela  na  dolinu  vetry,  aby roztrhaly  hmly  a  udržaly  pohodu  na  poliach,  zavše  prísny  a neúprosný, lebo rozháňa a zabíja pastierom statok besnými búrkami. Ľudia vravia, že niekedy aj zvoní, ale počuje ho vraj iba ten, čo už stojí na ceste do večnosti. Bolo mi pri ňom trochu nevoľno. Mocnári nemajú radi, ked* ich slabí vyrušujú z pohodlia. Svoju mrzutosť dávajú odvážlivcom poznať priukrutne. Mohol ma slabým závanom poľahky sfúknuť so svojho bachora, alebo mohol ma primliaždiť daktorým stocentovým balvanom. Ďakujem pekne. Bolo mi hneď voľnejšie  za  golierom,  keď  sa  skalnatá  cesta  stočila  od  neho miernejším svahom ku stádliskám.
     </tei:p>
     <tei:p>
      Po mráčikoch na oblohe nebolo znaku, iba z Kotliska, v ktorom sa  vraj  varievajú  všetky  dažde,  vybehúvaly  drobné  a  riedke chuchvalce bielej hmly, ako pary z hrnca, ale belasé výšky ich ľahko zhltávaly.
     </tei:p>
     <tei:milestone rend="hyphens" unit="subchapter"/>
     <tei:p>
      Baču som zastihol pri robote. Zasáľal ovčiu kožu pred kolibou. Tri ozrutné psiská sledovaly obďaleč žiadostivými okáľmi každý jeho pohyb, opálajúc netrpezlivo chlpatými chvostmi, lebo on im zavše pohodil pred papule strapce bieleho loja. Tak boly zaujaté lakotou, že ma ani nespozorovaly prichádzať a zabudly vyceriť i zubáne a oňuchať ma, keď som náhle vstúpil medzi ne.
     </tei:p>
     <tei:p>
      – Daj, Bože, šťastia!
     </tei:p>
     <tei:p>
      Sotva zagánil.
     </tei:p>
     <tei:p>
      – Budeže večer pečienky!
     </tei:p>
     <tei:p>
      – Bude, kde bude!
     </tei:p>
     <tei:p>
      Bol  to  vysoký  suchý  starec  s  hustým  obočím  a  s  tmavým nevľúdnym pohľadom.
     </tei:p>
     <tei:p>
      – Zdochla?
     </tei:p>
     <tei:p>
      – Musela –
     </tei:p>
     <tei:p>
      Bral z naberačky ľahostajne soľ a zasýpal husto záhyby na koži.
     </tei:p>
     <tei:p>
      – Toto už šiesta.
     </tei:p>
     <tei:p>
      Na ľavej ruke mal belasou hlinkou vyznačené srdce. To bolo zaiste to, ktoré bol raz prepichol, len tak náhodou, zpakruky pri posiedke v krčme, keď mal ešte ostrejšiu krv, za ktoré si potom statočne vysedel v temnici dvadsať rokov. Hej, bolo to dávno. Sedeli vedľa seba a ukazovali si s tým druhým nože. Jeho bol, pravdaže, dlhší a ostrejší a práve preto chcel ho hneď vyskúšať, len tak zľahka, ako škrabne, ale mal vtedy takú žilovatú ruku a trafil náhodou medzi rebro, nuž nedalo sa nič robiť.
     </tei:p>
     <tei:p>
      – Zbojníci? – pýtal som sa.
     </tei:p>
     <tei:p>
      Narovnal sa, ukázal dlhou rukou ku Kotlisku. – Tamten, –vravel a v kolibe pokračoval: – Ak to pôjde takto, nuž na jeseň nesoženieme do dediny ani chlp. – Preložil komhár nad ohnisko a zavesil naň kotlík s vodou. – Vlani nebolo o ňom slychu na tejto strane. Aj toto leto sa rúče začalo, ale čo sa robí od týždňa, to je už veľa. – Začal si umývať ruky. – Už ich večermi aj kropím, všiváky, chlapci nezažmúria celú noc oka, psiskám nepoložíme popoludní nič pred pysky, sám hádam desať ráz za noc beľhám sa pomedzi ne, okálim do tmy, striehnem, mrznem vonku: nikde nič, a ráno nájdeme vždy jednu kožu poniže stádliska v konštivári.
     </tei:p>
     <tei:p>
      Potom si zastal s rukami vsunutými do opaska a zahľadel sa strmo von dverami. Na čele mu navieraly tmavé hrčky.
     </tei:p>
     <tei:p>
      – -Ach, je to bieda byť bačom. Gazdovia ti sveria pred Bohom svoje stádo a pošlú ťa s troma chlpáčmi a s prázdnymi rukami medzi vrchy, aby si sa ruval s medveďmi, vlkmi, vetriskami, dažďami i s hromami o každú srsť, lebo všetko je proti tebe, aj zbojník valach. Keď stratíš jednu kožu, prehráš. Na Mitra ti vykričia aj živého Boha, vyzlečú ti kožuch a na hanbu sveta pošlú ťa s prázdnym cedilom na zimovisko k zlej žene a hladným deťom. Ak si za mladi pálil sviečky svätému Alojzovi, na starosť musíš Luciferovi vyhrávať na gajdách, lebo zbojníka a vlka zastraší iba väčší zbojník a krvožíznivejší vlk.
     </tei:p>
     <tei:p>
      Ponúkol som ho svojím tabakom. Ale on najprv uchytil hlaveň, povykaďúval všetky kútky. – Ešte ma vy trepte, skuhroše, či som vám  nedal,  practe  sa  naskutku  k  diablom,  lebo  vám  bruchá popripaľujem,  nebudete  môcť  s  mužmi  spávať,  –  začmudil  celú kolibu, začapil prudko dvere a iba potom si pokojne pomrvil tabak na
     </tei:p>
     <tei:p>
      dlani a napchal do zapekačky.
     </tei:p>
     <tei:p>
      – Hľa, uhryzni ho,keď mu nevidíš ani mäsa,ani kosti. Proti vlkom a zbojníkom nájdeš ešte vždy nejaký spôsob, ak máš trochu filipa v hlave, ale čo si počneš s touto háveďou. Vtrúsi sa do koliby škárami, lozí po zemi medzi pandravami a vezme ti úžitok skôr, ako ho vo zváračke stačíš chytiť do hrsti. Sto bohov do ich matere, a na potrest začne ti ešte krv cicať aj taký pajed.
     </tei:p>
     <tei:p>
      Vo vrchoch platia  iné  zákony ako na doline. A to je stará pravda, že tu našli v hlbokých roklinách ešte bezpečné skrýše všetci nečistí duchovia, ktorých Boh pre hriech preklial a svrhol zo slávy nebeskej do zemských temníc. Sú to všetci vrahovia, krivoprísažníci, čerti, diabli, pokušitelia nábožných ľudí, ktorých iba staré matere svolávajú čarami niekedy na dolinu, aby sa od nich dozvedely o nebožtíkoch, o stratených veciach a o osude svojich detí. Ale tento je najznámejší. V Prietržinách sa o ňom mnoho narozpráva, najmä keď
     </tei:p>
     <tei:p>
      zahľadí sa na ovce. Ktorá mu padne do oka, tá sama príde k nemu a stojí ako pribitá, kým ju nevydojí. To je iba malá daň, ktorú musí zaplatiť každý bača vlčiemu mužovi z Kotliska, ak chce spokojne vypásať hole okolo Veľkého zvona. No beda, ak sa mu zachce ovčieho  loja.  Ani  desať  košiarov  mu  nevystačí.  Vyspáva  aj  po opustených kolibách a poľanách. Vyzerá ako mŕtvola. Môžeš do neho rezať, rúbať, a nepohne sa, ba ani kvapôčku krvi nevypustí z tela. Raz ho našli takého štyria uhliari. Vykopali hrob a pochovali ho. Ale po práci, keď všetci sedeli okolo ohňa, prišiel k nim, sadol si priam do vatry a fúkal im do fúzov. Hej, ešte dnes spomínajú, ako tým štyrom do rána potom nosy omrzly. Zájde aj k ľuďom, keď sa mu veľmi cneje. Prišiel, napríklad, večerom k žene, ktorá už spala a bola sama, lebo detí nemala a muža práve vypravila na týždňovku do šlógu. Vošiel a povedal: „Vrátil som sa po fajku.“ Žena sa zobudila a spomenula si, že fajku i s mechúrikom zazrela naozaj na múriku.„Vyfajčím ešte a pôjdem“, vravel, sadajúc si na prípecok. Ženu trápilo, že pec zatiaľ vychladla, preto povedala: „Ak ti je zima, poď sa zohriať, môžeš ísť až ráno.“ Povyzúval sa, povyzliekal, ešte si aj korenček tabaku do nosa vopchal, aby sa poriadne pred spaním vykýchal, ako to mal vo zvyku jej muž. Ráno pred svitaním odišiel a ona myslela, že spala s mužom, ale o deväť mesiacov mala vlka. Ani krčmu neobíde. Sadne si za stôl, kde len jeden sedí, a vraví: „Pýtaj.“Vypije, utrie si ústa a vraví: „Zaplať.“ Alebo ide na pole, kde hrabú ženy, a keď nájde dieťa v kolembačkách pod stromom, vylezie na konár, pokolembáva sa a spieva tenučkým hláskom: „Hajaj, malý, hajaj, na sníčky privykaj, od svojej matere cicíka nepýtaj.“ Vtedy máva dobrú vôľu. Ale býva aj ukrutný. Stretne v hore človeka a vylúpi mu oči. Hej, aj taký býva. Nemožno mu veriť.
     </tei:p>
     <tei:p>
      Ach, bačovi malý od čoho šedivieť vlasy. Nechcel som mu priťažievať.  Oznámil  som  mu,  že  sa  zdržujem  pod  Prielomom, odkiaľ vidím na všetky siatiny pod Veľkým zvonom, čomu on hneď dobre porozumel, lebo keď som sa dozvedal na hraničnú čiaru, vyšiel pred dvere, ochotne poprebehúval prstom kopce, hole a grúne. – Aha,– vravel,–  tento roh s celou hoľou, čo sa nakláňa  nad Hlbokú, prináleží už mestu. A tuto, aha, – zapichol prst do vzduchu, – tuto v samom úplaze na doline, kde sa to medzi psicou počernieva, ako by
     </tei:p>
     <tei:p>
      tam bol valach širicu zabudol, tam je medzník.
     </tei:p>
     <tei:p>
      Mal som takto celý revír pred očami. Mapa mi nebola potrebná. Kde sa nachádzal medzník, bača vpichol rozhodne svoj prst a tak dlho ním vŕtal, kým tam nezostaly celkom viditeľné stopy.
     </tei:p>
     <tei:p>
      Sbohom, bača!
     </tei:p>
     <tei:p>
      Ďaleko za kolibou počul som ho ešte hundrať a hrešiť. Istotne vyháňal zas zlých duchov, ktorí sa mu votreli do koliby.
     </tei:p>
     <tei:p>
      – Ach, Eguško, to je nepochopiteľné! Prečo my vidíme okolo seba iba samé nemé a mŕtve skaly, korene a stromy, prečo sa i nám nezjaví nejaký salamander. Hádam nám prekáža toto svetlo, čo sa okolo nás tak neisto kolíše, ako by už chcelo uniknúť ku hviezdam, a hača si svieti na svet vlastným lampášom.
     </tei:p>
     <tei:milestone rend="hyphens" unit="subchapter"/>
     <tei:p>
      Pri zpiatočnej ceste zastavil som sa i pri Kotlisku.
     </tei:p>
     <tei:p>
      – Hohóó, to som ja!
     </tei:p>
     <tei:p>
      – A-á!
     </tei:p>
     <tei:p>
      – Či si doma?
     </tei:p>
     <tei:p>
      – I doma!
     </tei:p>
     <tei:p>
      Zpod nôh vymrvilv sa mi skaly a kotúľaly sa opreteky strminou, prebúdzajúc množstvo šramotiacich zvukov, ako by tamdolu niekto rozťahoval ťažkú reťaz. Koľko metrov je asi hlboká táto diera do zeme? Ach, to ešte nikto nezmeral. Vravia, že koľko hore na sedielko Veľkého zvona, toľko aj dolu, ale nntom sa vrai začína vlastná priepasť, ktorá siaha až na dno morské. Bolo by hodno ísť dolu a spustiť sa na povraze do priepasti. Hádam by čiovek mohol vyplávať na  hladinu  Atlantického  oceána,  zakývať  čiapkou  fúzatým námorníkom a sviezť sa s nimi na oceľovom parníku do Ameriky. Istý valach to bol vraj skúsil. Sedem rokov plietol povraz, aby mu vystačil. Potom sa odobral od matere a sliezol do priepasti. Ale viac sa  nevrátil.  Parom  ho  vie,  či  zblúdil  cestu  a  sišiel  priam  do Luciferovho pažeráka, či mu povraz nestačil a zostal visieť nad hlbinou, kým mu jastraby nevyklovaly všetky pečene, alebo šťastlivo pristál v Amerike a dnes sa preváža na liftoch po mrakodrapoch niektorého veľmesta. Nik nedoniesol o ňom zprávu a Kotlisko mi nezjaví. Kto sa raz opováži odhaliť jeho tajomstvo, musí sa rozlúčiť s týmto svetom.
     </tei:p>
     <tei:p>
      Závrat ma chytal pri pohľade nadol. Svah bol úplne holý. Ani
     </tei:p>
     <tei:p>
      jedinký  kríček  kosodreviny  sa  na  ňom  nezabrnel,  iba  otlčené  a dažďom omyté hrany skalísk vyčnievaly zo zeme ako vybielené hnáty. Hlbiny čušaly. Ani vták nepreletel nad nimi. Vari sa bál, že ho nad  takou  prázdnotou  náhle  sklamú  krídla.  Naozaj  bol  to  hrob, vydychujúci do nebies hrôzu pekiel, prekliate miesto, koniec života a začiatok smrti, pomsta Boha a výsmech Lucifera. Vo dne tu pukaly skaly pod nemilosrdnou páľou slnca, v noci kvitol mráz, v lete rachotily hromy, v zime hvižďaly fujavice: otvorená rana zeme.
     </tei:p>
     <tei:p>
      – A čo?
     </tei:p>
     <tei:p>
      Tudolu sa hojdala hladina bielej hmly. Bola ťažká. Na povrchu mala pevnejšiu kôru, ako býva na chladnúcom vosku, ale puklinami na okraji stále vyšľahovaly dlhé jazyky, čo nasvedčovalo tomu, že vnútri jestvuje nepokoj, ktorý každú chvíľu môže prelomiť slabú škrupinu hladiny a vyvrhnúť búrlivé vlny až na samučký končiar Veľkého zvona.
     </tei:p>
     <tei:p>
      Mráz mi prechodil po chrbte, keď som si pomyslel, že by sa to mohlo stať v tú chvíľu.
     </tei:p>
     <tei:p>
      – Zostaň s Bohom!
     </tei:p>
     <tei:p>
      – S Bohom!
     </tei:p>
     <tei:p>
      – Pri tebe je zima. Nechcem byť ľadovým mužom. U mňa je teplejšie. Príď sa zohriať navečer.
     </tei:p>
     <tei:p>
      – Navečer.
     </tei:p>
     <tei:p>
      – Chachacha, – smial som sa cestou k chatrči. – Budeme sa navštevovať, aby nám nebolo v týchto úctyhodných výškach clivo. Neskoršie usporiadam hostinu a povolám na ňu všetkých škriatkov zpod skaly u sv. Antona, všetkých obrov i obryne, nech sa tam potom hlušia. Hohohó, budeže to pekná spoločnosť.
     </tei:p>
     <tei:milestone rend="hyphens" unit="subchapter"/>
     <tei:p>
      Ale v noci mi nebolo do smiechu, lebo naozaj prišiel ku mne. Oplan. Každé moje slovo bral naozaj vážne. Kto by si to bol myslel? Ľahol si na strechu, vstrčil hlavu voľaktorou škárou a bláznivo sa chechtal:
     </tei:p>
     <tei:p>
      Hrubé vlasy mal dažďom ošpľachnuté a polepené po vydutom čele.  Cez sivkastú  kožku vychudnutých  líc  presvitaly  mu tmavé sinky, ako mŕtvole na tretí deň.
     </tei:p>
     <tei:p>
      Chachachú!
     </tei:p>
     <tei:p>
      Studený pot vyšiel mi na telo. Chcel som vyskočiť a utekať nocou, ale svojím prenikavým zelenkavým pohľadom zavrátil ma nazpät na priču.
     </tei:p>
     <tei:p>
      Chachachú.
     </tei:p>
     <tei:p>
      Bol  som  bezmocný.  Krv  mi  v  žilách  hlasne  šumela.  A  on sošpúlil ústa, natiahol dlžizný tenučký krk, vystrčil hnusné tykadlá z čiernej bradovice, ktorú mal na konci nosa, položil ich na moje oči a zasipel: –-Tieto oči vylúpim. – Zreval som ani hovädo, a vyhoriac dvere na chatrči, vybehol som von, ale bol by som vyvalil aj kameň a Kristovho hrobu, taká hrôza mnou zalomcovala.
     </tei:p>
     <tei:p>
      Pred chatrčou hrabal zúrivo Eguš kopytom.
     </tei:p>
     <tei:p>
      – I ty si ho videl?
     </tei:p>
     <tei:p>
      Zarehtal šialene.
     </tei:p>
     <tei:p>
      Vonku bolo bezvetrie. Obloha sa chmárila a navidomoči klesala. Strapaté  koruchy  vôkol  stály  ticho  a  čierne  more  hôr  pokojne spočívalo v hlbokom lone doliny. Vzal som guľovnicu a vypálil raz na dolinu a raz na Veľký zvon, aby ma ozvena trochu posmelila.
     </tei:p>
     <tei:p>
      Zvyšok noci som presedel potom vonku na pni pri Egušovi, a hoci  Kotlisko  zvrelo  zlosťou,  začalo  chrčať  a  pľuvať  do  tmy smradľavú hmlu, neušiel som.
     </tei:p>
    </tei:div>
    <tei:div type="chapter">
     <tei:head>
      IV.
     </tei:head>
     <tei:p>
      Hohó, Ťavo, nohy si potíš?
     </tei:p>
     <tei:p>
      Vyšiel pred kolibu, ktorú bolo badať medzi stromami zkraja starého rúbaniska.
     </tei:p>
     <tei:p>
      – Fí, hmla –
     </tei:p>
     <tei:p>
      – Naháňajú nás mátohy.
     </tei:p>
     <tei:p>
      – To si ty v noci strieľal?
     </tei:p>
     <tei:p>
      – Hej!
     </tei:p>
     <tei:p>
      – Koňa zaveď dolu pod svrčinu, aby mal záchyľu, ak sa bude liať, a ty poď dnu, lebo omachnatieš v tej mútňavine.
     </tei:p>
     <tei:p>
      A potom vravel:
     </tei:p>
     <tei:p>
      Vtedy sme už sedeli, ja a Ťavo, proti sebe na pníkoch proti ohnisku, odkiaľ nám sálala na čelá príjemná teplota. Do tela vracal sa
     </tei:p>
     <tei:p>
      mi život. Bol som zas čerstvý aj po prebdenej noci a dlhej ceste. On sa načahoval nohou k ohnisku a bagančou naprával hlaveň, ktorá počmudievala.
     </tei:p>
     <tei:p>
      – Nechce sa mi ani prstom pohnúť, keď cítim  v nose túto potuchlinu. – Hu – ešte len aj sliny od nej smrdia.
     </tei:p>
     <tei:p>
      Nemusel sa priznávať, videl som aj sám, že má nedosolenú náladu, lebo medzi ryšavými chlpmi na pnpuchnutej tvári rozpíjaly sa mu hnedé fľaky, ako by ho boly zlé muchy poštípaly, a na svet hľadel mrzuto, nevľúdne, iba úzkou štrbinou jedného oka.
     </tei:p>
     <tei:p>
      Rozprával som mu, aká návšteva bola u mňa tej noci.
     </tei:p>
     <tei:p>
      – Preto si strieľal?
     </tei:p>
     <tei:p>
      – Hej.
     </tei:p>
     <tei:p>
      – Hu, to je opovážlivosť.
     </tei:p>
     <tei:p>
      – Prečo?
     </tei:p>
     <tei:p>
      –  Vravia,  že  sa  strela  od  neho  vracia  alebo  iné  nešťastie priťahuje.
     </tei:p>
     <tei:p>
      – A ty myslíš ako?
     </tei:p>
     <tei:p>
      Zdravé oko pritvoril a hľadel len tým škuľavým, preto ťažko bolo zistiť, či pozoruje mňa a či hľadí do kúta. Týmto okom mohol klamať ľudí.
     </tei:p>
     <tei:p>
      – Ja som sa ešte nepresvedčil, ale mlynár, hu, veď vieš.
     </tei:p>
     <tei:p>
      – Čo?
     </tei:p>
     <tei:p>
      – Oslepol!
     </tei:p>
     <tei:p>
      – Ako? A
     </tei:p>
     <tei:p>
      na neho s otázkou, neodpovedal, ba ani ho nedurklo, stál vysoký, ošľahnutý plameňmi, sledoval iskry, čo vyskakovaly zo svrčiny a písaly v povetrí žeravé čiary. Striehol oheň, a to bolo dôležitejšie vtedy ako ja. Mohol sa aj vyvravieť, mohol som hoci chodiť po hlave, sudy váľať, nabrýzgať mu do chuti, nebol by sa turbol. V tom som ho už poznal. Radšej som teda čušal a čakal, kým ho prejde uvzatosť a nadobudne vľúdnejšieho vzhľadu.
     </tei:p>
     <tei:p>
      Kým suchá svrčina praskala, nemihol ani okom a žiara mu rozpaľovala  naduté  líčiská  a  vysvecovala  bradu,  ktorá  už  bola zapustená takým strniskom ryšavých vlasov, že sa do nej mohol bezpečne  nanosiť  pich,  ale  ako  posledný  plamenček  odskočil  a štipľavý dym znovu zamoril kolibu, stiahol husté obočie, začal sa pajediť a nemilobohu kliať. Zdalo sa, ako by pred ním miesto hŕby šedivkastého popola a čiernych uhlíkov sedel akýsi čudák, s ktorým si mal súrne vybaviť staré účty.
     </tei:p>
     <tei:p>
      Oheň sa mu sprotivil. Vari sa v ňom zodvihol náhle odpor proti pánovi, čo s ním dosiaľ neľudsky zachodil. Dlho 1) 01 poníženým služobníkom.  Sedával  verne  uprostred  koliby,  čakal  poslušne na rozkazy.  Široký voľný  svet  pobadal  len  škárou vo dverách,  bol kuchárom, komorníkom, spoločníkom, ba i felčiarom. Vo dne musel udržiavať teplotu v popole, po večeri tancoval, spieval alebo pískal podľa pánovho rozmaru, potom celú noc strážil, nazeral škárami do tmy, plašil dravce a nočný chlad, no pán si nevedel náležité oceniť jeho službu, správal sa k nemu stále rovnako, surovo: to ho opľúval, to zas kopal alebo rozmetával, ako by bol len hŕbkou prašiviny. Dlho znášal pokoru, ako najposlednejší otrok, hoci v ňom stále tlela túžba po slobode. Keď sa s ním zaobchodilo najhoršie, miesto vzdoru radšej lízal pri nohách pánových horkú zem, ale i trpezlivosť je na mierku odmeraná.
     </tei:p>
     <tei:p>
      Ťavo toto nechápal.
     </tei:p>
     <tei:p>
      – Hu, potvora, naučím ťa počúvať gazdu! – zasipel a začal fúkať mocne do ohňa. Uhlíky sa dopukaly, miestami aj ožily, ukázaly sa škáry celkom žltučké, miestami aj biele. Spájaly sa a šírily, kým na ne dobiedzal  prúd vzduchu, lež sotva  ustal, strieľaly samovoľne zlostne, chytro otmavievaly a čmudily ešte väčšmi.
     </tei:p>
     <tei:p>
      – ílu, sto bohov, – vyskočil do výšky. Nevedel sa už ovládať.
     </tei:p>
     <tei:p>
      Veľká zlosť ním lomcovala. Oči mal zatečené slzami a tvár posypanú popolom. Nevidel takto nič, a jednako siahol isto do ohňa a najväčšiu hlaveň šmaril do dverí. Potom chodil po kútoch, vytieral si dlaňami oči, fučal a hrešil. Posvolával všetkých svätých, na ktorých sa vedel rozpamätať, i všivavých otcov a prašivé matere. A keď myslel, že ich je dosť, hádal sa s nimi, trhal ich v zuboch, škrtil pazúrmi, dlávil bagančami. Už som sa obával, že aj mňa schmatne a rozvešia po klincoch. No mal ohľad. Hoci sa rútil po kolibe ako uštvaný bujak s vytečenými okáľmi, drúzgal, dusil všetko, čo mu prišlo do cesty, obchádzal opatrne miesto, kde som ja sedel, aby náhodou o mňa nezavadil. Jeho hlas sa ponášal na hromy, čo soskakujú z čiernych oblakov a ohlušujú doliny. Keď sa mu potom všetka žlč vyliala, vravel: –Teraz sa smeje a my plačeme, hu, hu, – pokašliaval a smrkal, ako by mal neduh priam na pľúcach, – ale bude ešte tak, že sa my budeme smiať. – Bol rozhodnutý stoj čo stoj pokoriť svojho protivníka. Kľukol si k ohnisku. Ťažký dym mu obkiadzal hlavu. Najprv shŕňal uhlíky na kôpku a potom sa svojou jazvečou čiapkou rozháňal. A malo to účinok. Krúžiky dymu hneď priľahlý nízučko k zemi. Malé obláčky sa síce pokúšaly uniknúť po bokoch ohniska, lež nával povetria ich zavracal a vbíjal zpät do popola. O chvíľočku kôpočka uhlíkov jasala. Tu i tam zatrepotaly aj modré plamienky. Povetrie  sa  tiež  čistilo.  Stačilo  teraz  pohodiť  niekoľko  suchých triesočiek a oheň by bol veselo blkotal. Ťavo mal však iný zámer. Neprestal rozduchovať, hoci ho chytala zdychavičnosť, a ani potom neprestal, keď sa rozpálily všetky uhlíky a keď aj pahreba začala svietiť, iba čo podchvíľou bral so stôsika dreva, pripraveného vedľa dvier, hrubšie bukové polienka alebo kriačiky, pchal do svietiacej pahreby a zahŕňal uhlím.
     </tei:p>
     <tei:p>
      Oheň by sa bol rád zodvihol do výšky. Bohužiaľ, Ťavo si to nežiadal.  Čiapkou  ho  zavracal,  musel  sa  zažierať  do  pahreby  a prepaľovať bukové polienka. Takto nebolo ani dymu, ani plameňov, len pále a uhľov pribúdalo, lebo sotva sa stačilo jedno polience rozpadnúť,  už  strkal  iné.  Hlavu  mal  za  celý  čas  nafúknutú  ani obarený  a  počernutý  zemiak.  Nevravel  nič,  len  nosom  zavše vytruboval.  Medzitým  ohnisko rástlo.  Nebolo  vidno  prekárať  na povrchu nové polienka, rozsýpalo sa a žiarilo samé uhlie, ako by
     </tei:p>
     <tei:p>
      rástlo zovnútra, vyháralo z nejakého kadluba, ako by ho vytískala puklinou zemská sila. Horúčava rozpaľovala povetrie, zem, drevo, skaly. Obával som sa, že sa chytí koliba a zblčíme spolu ani chlp slamy.
     </tei:p>
     <tei:p>
      Ťavo nedbal.  Ako som sa tak  díval  naň, rozkročeného  nad ohniskom, so strapatými vlasmi, zdalo sa mi, že to sám mocný Parom predo mnou vo svojej vyhni rozpaľuje blesky. Prestával som pomaly veriť, že by sa dakedy od svojej prekliatej roboty odtrhol, lebo čas sa míňal a on sa od nej nerušal. Iba blízko pred poludním vyfučala z neho posledná para, zavesil jazvečiu čiapku na klinec, zapískal na riedkych zuboch a vravel:
     </tei:p>
     <tei:p>
      Chrbát
     </tei:p>
     <tei:p>
      – Pamätaj si, bratku, hu, –-– keď sa vrchy paria, chlap má ležať na hniezde a nos pchať do sena, ale keď ťa ďas zahnal ku mne na Pálenicu, nuž musí nám slnko svietiť aj vtedy, keby ho svätí mädlili pod pazuchami.
     </tei:p>
     <tei:p>
      Potom šmátral dlho pod štiepami, a keď sa obrátil, mal pred očami zelenkastú tľapku, odmeriaval ju znalecky okom a vravel:
     </tei:p>
     <tei:p>
      – Hu, hu, hu, – brechal do mňa.
     </tei:p>
     <tei:p>
      – Cha, cha, cha, – smial som sa.
     </tei:p>
     <tei:p>
      Od samej blaženosti krútilo sa mi brucho, keď som zazrel štyri krátke ružové knošky, otrčené ani rúčky pachoľaťa, čo sa žiada k tebe,  a  fialkovasté  ohlúky  rebierec,  dobre  obložených  žltými fliačkami loja, jednak preto, že som naraz pochopil, prečo sa tak dlho
     </tei:p>
     <tei:p>
      musela dvíhať kopa žeravých uhľov, a najmä preto, že som mal vymetený žalúdok.
     </tei:p>
     <tei:p>
      – Vari máš aj vlastný salaš? –– pýtal som sa ho.
     </tei:p>
     <tei:p>
      ■
     </tei:p>
     <tei:p>
      Baran na uhľoch začal škvrčať. Mäkká vôňa pripáleného mäsa a masti roztekala sa mi prsami ani sýti olej.
     </tei:p>
     <tei:p>
      Zabudol som na hmlu, čo tamvon bzučala, syčala a vrela medzi strapatými konármi smrekov. V kolibe ju nebolo cítiť. Povetrie sa úplne vyčistilo od dymu a hrialo. Mohol som sa zoširoka dívať na ružového barana, ako sa krúti medzi parožkami, ako žilôčky na ňom hrajú, pampúšiky mäsa navierajú, bruškaté svaly puchnú a vystupujú zpod priehľadnej belaskatej blany, ktorá ich nestačí udržať, praská, škvarí sa a žltne. Človeku sa žiadalo vyplaziť jazyk a aspoň lízať tú dobrotu.
     </tei:p>
     <tei:p>
      Tavovi  pripúchaly  oči.  Bol  prívetivejší.  Začal  ma  priúčať kuchárskemu remeslu, lebo on rozumel všetkému a bol vraj i prvým pomocníkom  pri hlavnom  kuchárovi  na kráľovskom krížniku  vo Fiume.  Hu,  dalo  sa  to  uveriť.  Bol  už  dosť  starý  chlap,  mohol prevandrovať celú starú, monarchiu, hu, naozaj, neklamal ma.
     </tei:p>
     <tei:p>
      S pečienkou je veľká babračka. Nestačí vystrčiť ražeň nad uhlie a  škvariť  naverímboha.  Najdôležitejšie  je  vedieť  krútiť,  pomaly, rovnomerne,  aby živina  v záhyboch  nezostávala;  sledovať masť, nesmie  jej  veľa  vykvapkať,  radšej  nech  preteká  mäsom  a premastieva, aby sa na povrchu tvrdá, uhoľnatá koža nechytala, a potom treba ulahodiť chuť, och, to je nie také jednoduché, ako sa zdá, na to musí mať cit tuto v prstoch, koľko a kedy prisypať soli, korenia a bohvie akých rozmliaždených korienkov, práškov. Hu, Ťavo sa to naučil od Bimba.
     </tei:p>
     <tei:p>
      – Počul si o ňom?
     </tei:p>
     <tei:p>
      – Nie veru!
     </tei:p>
     <tei:p>
      – Hu, toho poznal každý matróz!
     </tei:p>
     <tei:p>
      – Aká škoda, že som sa nepriučil tomu remeslu. Bol by som sa s ním akiste niekde v rybárskej krčme stretol. Pochádzal z Kainovho plemena. Dalo sa to uhádnuť najmä podľa toho, že bol taká čierna obava, ako by ho boli tri dni vyvárali v kolomaži, len zuby a okále sa
     </tei:p>
     <tei:p>
      mu belely, varil ako Boh.
     </tei:p>
     <tei:p>
      – Čo myslíš, ako varí Boh?
     </tei:p>
     <tei:p>
      –  Och,  Boh  musí  variť  najlepšie,  lebo  on  je  vo  všetkom nepredstihnuteľný.
     </tei:p>
     <tei:p>
      Bimbo varil najlepšie. 0 tom sa presvedčil i sám admirál. Bol hlavným kuchárom na lodi, čo plávala ticho ani labuť po Adrii, a neponorila sa, hoci bola zo samej mosadze. Hojdali sa spolu na nej, Ťavo a Bimbo, po mori deň i noc.
     </tei:p>
     <tei:p>
      – Hu, hu, hu, večer líhaš – more, ráno vstávaš, pretieraš si oči a chceš nazrieť cez okno na polia, ako si bol zvyknutý doma, ale tu zasa more, hu, hu! Videl si už more? Oj, či by si sa prekvapil! To sú ti tiež vrchy: hrebene, doliny, hrebene, doliny, ako tuto. Lenže tie hrebene a doliny nemajú stálosti, lebo nie sú zo skál, ale z vody, vršisko z vody i dolina z vody, nuž vždy sa zamieňajú, a to má svoju výhodu, nemusíš sa aspoň štverať hore, ako po našich grúňoch. Povedzme, stojíš si len na palube alebo sa prechádzaš:  hneď si vysoko bez námahy, a hneď zas dolu ako na hojdačke, len treba dávať  pozor, aby sa človek  neskrbalil  do vodj,  nejedným  sa to prihodilo. Nemáš pokoja ani v noci na posteli. Podaktorí ožltli od toho ani javorový list, lebo sa im žalúdky poprevracaly, hu-hu.
     </tei:p>
     <tei:p>
      To by nebolo nič. Aj v pekle si človek za deň zvykne. Ale raz sa k nim doteperil sám admirál, a to bol iný poriadok. Hu. Vznešený pán s malou hriadkou, samý metál, zlatá šnúra na prsiach. Všetko pred ním meravelo. Ani loď sa nemesla kolembať. Vtedy jediný raz sa nezakolembala. Človek mal preto dojem, že chodí po izbe. A oni varili. Ťavo s Bimbom. Hu, to bola spara. Jedál, pečienok, vín od výmyslu sveta. Taký admirál musí mať brucho popredeľované na priečinky, aby si stačil všetko po poriadku poukladať, lebo do takého jednoduchého by sa to sotva popratalo, a keď aj, tak by sa to strepalo na obyčajnú chamuľu a nemal by si z toho pôžitok.
     </tei:p>
     <tei:p>
      – Hu, mohol by si ty od rána do večera jesť, iné nič, iba jesť a piť, mohol?
     </tei:p>
     <tei:p>
      Nevravel som mu už nič, aby nemal príčiny začínať. Ústa sa mi krivily a oči lozily žiadostivo po voňavej pečienke, lebo môj žalúdok bol naozaj v úbohom stave. Od večera bolo ďaleko a okrem toho mal som i dlhú cestu za sebou. No. Ťavo, ako sa zdalo, nechcel o tom
     </tei:p>
     <tei:p>
      vedieť,  hádam  si  hneď  za  rána  pozapchával  poriadne  žalúdok. Naťahoval a nadväzoval rozprávky o matrózoch ani stará baba nite z kúdele. Kým som mal dosť slín na zavlažovanie suchého pažeráka, pregígal som, počúval a čušal, ale keď mi ich pramene pod jazykom povysychaly a okrem toho aj črevá začaly sa mi v bruchu prepaľovať ani vlny oceána, schytil som nôž a šmahom odrezal kytu z pečienky aspoň na zahasenie hladu.
     </tei:p>
     <tei:p>
      – Hu, Bimbo by ťa bol za toto šmaril do mora, – zahučal. Čakal som prinajmenej, že ma vyhodí z koliby a pošle nazad k čertom, ale on iba zafučal a potom vykrútil baranovi zadné nohy. Do jednej zahryzol sám a druhú hodil mne, aby som sa vraj do večera s ňou drhol.
     </tei:p>
     <tei:p>
      Uspokojil som sa so svojím podielom a pustil som sa do neho zubmi tak isto, ako urobil on. Masť mi stekala po brade a sťahovala gamby, ako chladla.
     </tei:p>
     <tei:p>
      – Hu, hu, – vysmieval sa, že mám ústa zalepené lojom a že sa neprestajne  oblizujem  ani  mača,  čo  prvý  raz  zamočilo  pysk  do mlieka,  ale  on mal  i nos  zamastený  a prskal, skučal, vrčal  ako ovčiarsky pes, čo sa mocuje so starým koštiaľom za kolibou, nuž nemali sme si čo vyčitovať.
     </tei:p>
     <tei:p>
      Pravdaže, pri hostine sme ľahko zabudli na svet. Hmla mohla pre nás revať, bučať ani črieda lačných volov, aj vrchy sa mohly potĺcť, porúčať do priepastí, alebo ich mohly zlostné riavy odplaviť do rovín, neboli by sme sa vyrušili. O svet sa staral Boh a my sme mali trápenie, ako prinútiť žalúdky, aby rýchlejšie trávily, ak sme chceli byť do večera so stehnami hotoví. Ja som navrhoval zabehnúť ku  prameňu  po  žeruchu  na  priešmačku.  no  Ťavo  privliekol  z voľaktorého kúta ľagvicu, vyvážil z nej dubový kolok, obkrútený ľanovou handričkou, zodvihol ju nad moju hlavu a kázal otvoriť ústa. Bol to výtečný spôsob. 0 chvíľu som sa mohol pustiť i do druhého stehna. Trúnok, čo sa mi lial z ľagvičky dolu gágorom, bol by prežral aj skaly.
     </tei:p>
     <tei:p>
      – Hu, to je nie z Weinholdovho smradu, – chválil sa.
     </tei:p>
     <tei:p>
      Potom sme sa navzájom obsluhovali. Keď sa jemu zastavila baranina v hrdle, držal som mu ľagvičku nad ústami ja, keď mňa pritláčalo, pomohol mi on. Mal širočizné hrdlo. Bol by vypil aj za
     </tei:p>
     <tei:p>
      celú ľagvicu bez jedinkého glgnutia. I ja som to skúšal, ale zahltúval som sa.
     </tei:p>
     <tei:p>
      – Hu, ohryzok ti zavadzia.
     </tei:p>
     <tei:p>
      Mal pravdu. Mne behal stále ohryzok hore-dolu a jemu sa na hrdle ani žilôčka nepohla.
     </tei:p>
     <tei:p>
      – Ako to robíš?
     </tei:p>
     <tei:p>
      – Prepáľ si najprv hrdlo!
     </tei:p>
     <tei:p>
      A hneď aj ukazoval, ako to robiť. Nalial trochu moku na misku a zapálil… Belasé plamienky sa prekízly po olejnatej tekutine, a keď zatrepotaly,  zvrely,  on  otvoril  papuľu,  hltal  ich  priam  z  misky, strebúc zároveň i horúci mok. Oči, čelo i vlasy mu horely, a on nedbal, smial sa, pričom rozmotával okolo seba plamene.
     </tei:p>
     <tei:p>
      – Skús!
     </tei:p>
     <tei:p>
      – Diabol!
     </tei:p>
     <tei:p>
      Boly by mi vyhorely oči.
     </tei:p>
     <tei:p>
      – Nesmieš byť taký chúlostivý. Pozri: – Nabral za plnú hrsť žeravých uhlíkov, pomädlil v dlaniach a vysypal rozmrvené na popol zpät do ohniska. – Aha. – Otŕčal labu, tvrdú, vydratú, na ktorej nebolo ani znaku po ožehnutí, a sotva som sa stačil zadiviť, hmatol zubmi  latovec,  vyčnievajúci  zo  štiepy,  vytrhol  ho  jedinkým myknutím hlavy, zmeral ním moju piaď, aby mi ukázal jeho hrúbku a dĺžku, a potom ho zapral holou dlaňou do inej štiepy až po hlávku.
     </tei:p>
     <tei:p>
      – Zatoľko nemám, – priznával som sa trochu zahanbený.
     </tei:p>
     <tei:p>
      – Hu, akýže si to frajer? Dievky chce stískať a neodpľahaná telica by ho zadlávila.
     </tei:p>
     <tei:p>
      Fuj, v tej chvifke bol pľuhavý. Opravdivé rozbadzgané divé hovädo. Vyrástol vedľa mňa až po samý štít, zdýmal, fučal, a kým som si uvedomil, že je aj nebezpečný, zúrivý, oblapil ma hrčavými ramenami a zmliaždil na prsiach tak mocne, že mi duša od bôľu zapišťala.
     </tei:p>
     <tei:p>
      – Nemal by si sa tak ožierať, – radil som mu, keď sa mi po chvíli zas nafúkaly pľúca čerstvým povetrím.
     </tei:p>
     <tei:p>
      – Keď sa ožením, budem píjavať iba cmar – hu.
     </tei:p>
     <tei:p>
      – A Zuna bude slivovicu s frajermi, – zadrel som doň, aby si nenamýšľal, že ma priveľmi naľakal.
     </tei:p>
     <tei:p>
      Vtedy sme už ležali hore pupkami na baraních kožiach. Nad hlavami nám rozvoniavala zaparená jedlina štiep a pri nohách hriala pahreba. Bruchá nám tak nakysly, že im už nestačily ani opasky, ani nohavice, ani košele. Museli sme sa porozpínať, uvoľniť na všetkých tesnejších miestach. V ústach nám ešte mlanel trúnok. Keď sa niekto z nás ozval, bolo ho cítiť aj v povetrí. Ležali sme nehybne ako nacicané a napuchnuté pijavice, čo poodpadúvaly s čiernych žíl. Najväčším fígľom bolo prevaliť sa s boka na bok tak, aby sa z úst nič nevyčrplo. To bola nemožnosť. Na takú nebezpečnú hru neopovážili sme sa ani  myslieť.  No, keď  som spomenul  Zunu, Ťavo stratil opatrnosť, prevalil sa ku mne, pritiahol ústa k môjmu pravému uchu a huhňal:
     </tei:p>
     <tei:p>
      Nikomu som to ešte neprezradil. Nech si ide svet za bludom. Iba tebe to vravím, aby si jej nekrivdil.
     </tei:p>
     <tei:p>
      Potom zaručal cez nos, aby mu v ňom nevrzgútalo, prevalil sa namáhavo s mnohými stonmi na chrbát a spustil nôtu:
     </tei:p>
     <tei:p>
      <tei:l>
       <tei:emph>
        V Hrochotskej doline...
       </tei:emph>
      </tei:l>
     </tei:p>
     <tei:p>
      Zatiaľ som ja hľadel hore do štítu, kde boly štiepy celkom začmudené. Bolo treba zopakovať si ešte raz Tavove reči, aby sa mi ujaly v hlave. Hádam som im zprvu dosť nerozumel, alebo som ich nechápal tak, ako by sa bolo žiadalo, nuž bolo treba vrátiť sa ku každému slovku poznove, vysloviť ho niekoľko ráz, nechať ho znieť v ušiach, v mozgu i v krvi, lebo tie slová zapaľovaly vo mne nové, teplejšie a jasnejšie svetlá, tie slová ma napružovaly, tie slová ma ovlažovaly a omladzovaly, ako by mi nad hlavou rástla svieža obloha, tie slová mi vracaly nádeje.
     </tei:p>
     <tei:p>
      Do sluchu mi prudko udierala Tavova melódia. Nebola úplná. Ťavo viac chrčal, ako spieval. Hrdlo mal poriadne prežraté, nuž vyťahovanie robilo mu ťažkosti. No mne neprekážala. Náhle, pod dojmom Tavových slov, preniesol som sa do iného sveta, ako by moje uši a oči boly odletely z koliby. Neprenikly iba hlboký priestor, ale i dlžizný čas mnohých rokov a započúvaly sa do iných zvukov, zahľadely na iné predmety.
     </tei:p>
     <tei:p>
      Vtedy som ešte nepoznal ryšavého uhliara Ťava s poškuľujúcim ľavým okom, čo hlce plamene, miesi žeravé uhlie, býva celý rok na Páleniciach, priatelí sa s vetrom, hráva sa s búrkami a hromami a do dediny sbehuje iba preto, aby sa ožral do nemoty a ľuďom nabrýzgal, ani skalných obrov som bližšie nepoznal.’Hľadieval som na nich len zdola  s  veľkou  bázňou,  ako  by  to  boli  černokňažníci,  čo  stále vydávajú veľké čierne mračná, aby privolávali na ľudí hrôzu. Nemal som ani tušenia, že raz prídem tak blízko k nim, lebo práve som sa od nich vzďaľoval; boli mi za chrbtom a ja som kráčal v ústrety bielym popretrhávaným obláčkom, čo sa kúpaly v žltom slnci na konci našej doliny ako ufúľané, dažďom ošpľachnuté a hmlami oslznuté zvyšky lanského snehu a ľadu, lebo  bola práve jar. V mäkkom  povetrí rozmáčaly sa hlasy lesa, polí a vzdialených vrchov; zo zelenavých priehlbín údolia ohlasovala sa prestávkami kukučka, hore pod nebom gágaly divé husi a dolu pri zemi klepotal mlyn a šumela voda. Bol
     </tei:p>
     <tei:p>
      som trochu smutný, že musím opustiť Prietržiny, kde som mal toľko priateľov. Ona, Zuna, poskakovala vedľa mňa medzi prvými lúčnymi kvetmi. Bola ešte vtedy maličké dievča. Chcela mi vystačiť, preto občas pobehúvala. Nespúšťala ma s očú a vravela: „Vyvládala by som, hľa.“ Niekedy mi chytila ruku. Chvíľku ju žmolila svojimi drobnými prstami, no ako si to uvedomila, zháčila sa a odhopkala trochu nabok. „Budú ťa hľadať,“ pripomínal som jej. A ona: „Kde budeš“ pýtala sa, „tam?“ a načiahla sa rukou a ukazovala prstom za dolinu, kde sa počernievaly akési hory, „aby som vedela, kde ťa mám vyzerať.“ Nevedel som jej odpovedať. Čože som ja vedel, ako sa doliny svetom krútia. „A kedy sa vrátiš? vyzvedala sa. „0 desať rokov,“ povedal som napochytre, ani nerozmýšľajúc, či budem môcť tento termín dodržať, len preto, že sa mi to číslo náhodou vplietlo do hlavy, a vari som bol i presvedčený, že zo sveta sa nemožno skôr vrátiť. A jej sa to nevidelo dlho. Sľúbila, že ma bude čakať a že si za ten čas všetko pripraví, aby sme mohli mať ešte toho roku na Jána svadbu. Nechápal som úplný smysel týchto slov a zaiste nechápala ani ona, predvádzala iba hru, no ako som to počul, vypŕchol zo mňa zármutok  a  bol  som  naraz  smelý,  pevný  ako  dospelý  človek, odhodlaný prebíjať sa cudzím svetom a rozhodnutý dodržať sľub.
     </tei:p>
     <tei:p>
      Bolo to dávno, dávno, keď ešte niže prietržinského mlyna boly roztiahnuté močariny s tŕstím, do ktorého chodily každé leto hniezdiť divé kačice. Od tých čias močariny povyschýnaly, divé kačice zmizly a všeličo sa zmenilo, ale vtedy na Pálenici pri Tavovi zjavilo sa mi všetko v pôvodnom stave. Tŕstie sa hýbalo a šuchorilo. Počul som ho v  bezprostrednej  blízkosti  okolo  seba,  zavše  nad  ním  zatrepetal šedivý vták s natiahnutým krkom a zapadol za vrbinu, voľakde na druhú stranu potoka. Videl som jej bielučkú tvár. Mihotala sa na slnci ani plamienok. Napodiv roky nezmenily na jej nič. Čierne vlasy mala nad ľavým uchom sviazané bodkovanou mašličkou, vysoké čelo sa jej lesklo, a keď hovorila, vždy sa jej po bokoch úst, hneď za kútikmi,  robily  na  lícach  jamôčky.  Nespúšťala  so  mňa  oči, poskakovala a štebotala tenučkým hláskom, podobným zvončeku, rozkladala rúčkami, pobehúvala po lúčine medzi motýľmi a kvetmi, trepocúc sukienkami ani vtáča krídelkami, keď sa učí lietať. A mňa vedľa nej opúšťaly pochybnosti práve tak, ako vtedy ma opustil
     </tei:p>
     <tei:p>
      zármutok.  Pod  dojmom  Tavových  rečí  vytrezvel  som  úplne  z ohlúpnutia, ktoré mi kalilo myseľ od príchodu do Prietržín. Napĺňal som  sa  radosťou,  uspokojením,  pýchou  a  bohvie  ešte  akými márnosťami a potvrdzoval som si sľub, , vyrieknutý pred desiatimi rokmi. – Vrátim sa k tebe, Zuna, – vravel som, – ešte sa daktoré ráno vyumývam v rose, aby som nesmrdel Tavovou baraninou a nerazil Weinholdovou pálenkou, a potom prídem, najskôr večerom, keď sa po oblohe rozsypú hviezdy, len maj strpenie. Ešte musím sbehnúť na správu posúriť stavbu hájovne.
     </tei:p>
     <tei:p>
      Ťavo zatiaľ blúdil druhou stranou sveta.
     </tei:p>
     <tei:p>
      Bol už vtedy v Galícii. Učil sa mlieť múku z fazule a z hrachu vo
     </tei:p>
     <tei:p>
      – Hahó, Ťavo, nevedel by si mi prezradiť, kde nás to rohatý zas zavliekol? Nedávno sme sa hojdali na Adrii s gambatým Bimbom, potom sme zjedli na Pálenici barana z prietržinského salaša, a teraz, há?
     </tei:p>
     <tei:p>
      – Hu, štyri hodiny od Lipnika, – bol pohotový. – To je v Galícii. Chodil som tam k pajesatému Židovi so zajačími kožkami skoro každý týždeň. Cesta trvala štyri hodiny cez kopce, celkom v poli,
     </tei:p>
     <tei:p>
      samota, iba mlyn. Psiská sa nám zbesnely, Rakúšania zo zákopov ušli a každú chvíľu sme čakali Rusov. Hu, o mňa nešlo, ja som sa zaobišiel aj bez nich, ale gazdiná, tá bola netrpezlivá. Prikázala, aby som jej ihneď prišiel povedať, keď sa zjavia. Hu, mal som ju na svedomí, ako odišiel gazda. Boli sme teda v peknej kaši. Ešte Rusi nám tu chýbali. Hu, do Paroma, to je nie s kostolným poriadkom. Napľul som si do dlane, povytieral oči od dymu a ústa od masti, aby ma nič neprekvapilo.
     </tei:p>
     <tei:p>
      Treba vedieť, že Ťavo nebol iba matrózom. Najprv mal vážny úmysel stať sa počestným mlynárom. Túžba zdokonaliť sa v tomto remesle zahnala ho až do Galície. Iba vojna mu prekazila plány.
     </tei:p>
     <tei:p>
      Majster totiž išiel bojovať za veľké Poľsko a on, ak sa chcel uživiť, musel striedať zamestnanie podľa potreby. Bol ohliadačom mŕtvol, hrobárom a zakrátko aj popom. Ako posvätená osoba mal prístup aj do vyššej spoločnosti, a to povznieslo jeho samoľúbosť až natoľko, že sa naučil pohŕdať pospolitým ľudom. „Hu, smrdia ani tchory,“  vravieval,  aby  ospravedlnil  svoje  samotárstvo.  Tam,  v Galícii,  soznámil  sa  i  so  štyrmi  ruskými  kniežatami,  ktorým nedoprial zaslúženého odpočinku ani po smrti. Kedykoľvek prevýšil mieru svojho pažeráka, povyvolával ich zo záhrobia, chvastal sa nimi,  povyprával  každému  korheľovi  ich  pôvod,  počnúc  samým bohatierom Čurilom, a potom ich nechal bez milosti pozdochýnať najbiednejšou  smrťou  len  preto,  aby  mohol  nad  nimi  vykonať pohrebné  ohrady  podľa  predpisov  ruskej  cirkvi  a  tak  očividne dokázať, že sa aj tomu rozumie. Hu, Ťavo bol komediant.
     </tei:p>
     <tei:p>
      Na vrchy dovtedy už iste napadol súmrak. Do koliby zvonku neprenikly nijaké hlasy, alebo som ich nestačil počuť. Iskry, čo vyletúvaly  občas  z  ohniska,  boly  požltnuté,  niesly  sa  pomaly, krivolako, a zhasínaly prv, ako sa stačily pritknúť na strechu. Čas na spánok  už  prešiel,  no  mňa  nevedely  obostrieť  driemoty,  skôr oživenie som badal v údoch a hoci ma ťažil žalúdok, bol by som si najradšej skočil zbojnícky odzemok nad plieskajúcou vatrou. Preto mi Tavovo blúznenie prichádzalo vhod.
     </tei:p>
     <tei:p>
      – Hu, Ťavo, som s tebou spokojný. Nikde som sa tak dobre necítil, ako pri tebe, môžeš mi veriť. Vezmi si za to moju dušu, chceš?
     </tei:p>
     <tei:p>
      Hu, hu, smial sa Ťavo na takej pochabosti, ale nedal sa mýliť. Rozprávka o kniežatách mu bola prednejšia. Tak sa videlo, že ju sám počúva so záľubou, sám sa ňou vzrušuje, čaká na každé slovko, tŕpne, plesá, predvída, ako by v ňom ožila dávna minulosť, ako by naozaj videl i osoby, ktoré napĺňaly dej.
     </tei:p>
     <tei:p>
      – Hu, prikvitli na mrkaní k mlynu, – vravel.
     </tei:p>
     <tei:p>
      Všetci štyria mali okrúhle, pristrihnuté hriadky. Hulákali pred bránou a chceli popreskakovať plot na koňoch, keď im dlho nikto neotváral. Najskôr išli ku svojim regimentom na front a v neznámom kraji zablúdili.
     </tei:p>
     <tei:p>
      – Rusi, Rusi idú, – volali sme obaja na mlynárku.
     </tei:p>
     <tei:p>
      – Hu, bola ešte mladá, bezdetná a zažitá. Napodiv, nijako sa nezdesila. Sama im vyšla v ústrety, a keď ju oni zočili, poskákali strunisto  s  kobýl,  ukláňali  sa  až  po  zem,  bozkávaly  jej  ruky, pohládzali  si  od  samej  rozkoše  briadky,  mľaskali  a  prekrúcali všelijako  papuľkami.  Celí  žiarili,  jachtali,  ňuchali  a  skučali  ani poľovnícki psi, keď zacítia vo vreci divinu. Štrekovali na obdiv tučnými stehnami, potrhávali si blúzky, vypínali prsia, niesli vysoko plecia so zlatými strapcami, zvonili ostrôžkami, ako by kráčali po ľadovom paláci v Moskve a klaňali sa cárovnej. Boli to vznešení páni: ruky biele, naučené iba poháre dvíhať, prsty samý skvost. Mlynárka sa im prihovárala po rusky, pozvala ich dnu a Tavovi prikázala opatriť ich kobyly.
     </tei:p>
     <tei:p>
      ■
     </tei:p>
     <tei:p>
      – Dobrú zábavu panstvu, hu, napi sa na ich zdravie,*– nútil ma, podávajúc mi ľagvicu s čertovským trúnkom a potom sa mala koliba prevrhnúť, taký huriavk sme stvárali. Ťavo sa už tešil na svoju obeť a ja som mu kontroval, aby bolo veselšie. Kopance lietaly vo vzduchu medzi  čiapkami,  gombíkmi,  škatuľkami  zo  zápaliek,  nožami, šnúrami a bohvie akým ešte haraburdím, ktoré sme napochytro našli
     </tei:p>
     <tei:p>
      pri sebe a zo samopaše lúčali vozvysok. Zavše som sa chytil za brucho, aby mi neprasklo od smiechu, zavše on, krbáľali sme sa na kožiach, štuchali si navzájom do rebier, plieskali po bruchu samou škodoradosťou.
     </tei:p>
     <tei:p>
      – Na zdravie, mlynáročka!
     </tei:p>
     <tei:p>
      – Na zdravie!
     </tei:p>
     <tei:p>
      – -Hu, iba pred polnocou prišla za mnou do stajne, že jej vraj treba pomôcť, – pokračoval Ťavo. – Uf, neodhŕňam sa, gazdinká, uf, všetko vykonám, čo mi rozkážete. – Viedla ho potom náhle do vysvietenej  izby  k  hosťom.  Ťavo  sa  nestačil  ani  ustrojiť  do parádnejších šiať. Niesol so sebou smrad chlievov, pri ktorých sa obyčajne zdržiaval. Hu, necítil sa dobre. Prvý raz od narodenia si uvedomoval,  že  je  ryšavý,  pehavý,  od  hlavy  po  päty  mrzký chlapčisko, s nepeknými jašterími očami, štrbavý ostarok, ktorému ešte len aj z úst zapácha, ale urodzené panstvo si to už nevšimlo. Našiel ich povyvaľovaných na dlážke, s hriadkami orosenými krvou. Škerili sa na svet a držali fľaše. Pani majstrova každému podrezala hrdlo, aby splatila daň vlasti.
     </tei:p>
     <tei:p>
      – Pliaga!
     </tei:p>
     <tei:p>
      – Pľuha!
     </tei:p>
     <tei:p>
      – Sviňa!
     </tei:p>
     <tei:p>
      Nadávali sme jej spolu svorne. Čo jeden zúrivejšie, aby pocítila naše opovrhnutie. Veď to bola beštiálnosť. Vylákať nevinných ľudí na hostinu a v najlepšej nálade zarezať. Fuj! Ktorý desaťnásobný vrah by sa na takú robotu podujal? Ťavo ju chcel na mieste pridusiť, aby mohol z jej kože remencov na štveme naťahať, ale ja som ho tíšil, dovrávajúc mu, že pre také strigy má Boh pripravené účinnejšie mučiarne, a keď som mu niekoľko ráz i ľagvicu priložil na ústa, dal sa prehovoriť a pustil sa s ňou i do jednačky.
     </tei:p>
     <tei:p>
      – Nuž,  treba  ich  odpratať,  hu,  bysťubohu,  veru  treba,  kým nepošlú za nimi kurentov. Boli sme veru v horúcej kaši. Navravel som jej toho hodne, aby sa jej kečka dobre zaparila, lebo chcel som mať z toho oročku. Vravím jej s tým úmyslom: „Hu, to je pľuhavá robota, celý sa človek zamäsiari, kým ich odvláči na pokoj, ale pre vás, gazdiná, urobím všetko, ak mi teraz tu pred Bohom zasľúbite to, čo pod srdcom nosíte.“ Hu, hu, rozčertila sa ani besná suka. „Ty
     </tei:p>
     <tei:p>
      odroň, ber sa mi z domu, ruky som si zakrvavila, zakrvavím si aj lakte.“ Ale potom ma priviedla nazpät. „Čo ty, vraj, môžeš vedieť, čo ja nosím pod srdcom.“
     </tei:p>
     <tei:p>
      – Hahaha – nedostaneš ma, nie, nie, nie, – vzpieral som sa, naznačujúc žmurkaním, že dobre poznám jeho rožky, lebo rozprávku o  ruských  kniežatách  som  počul  od  neho  i  so  zakončením prinajmenej desať ráz, ale keď neprestal doliehať, odpovedal som mu, čo doniesla mlynárka na svet po roku doprosta, na plné ústa, práve tak, ako on odpovedával zvedavcom, čo otvárali ústa i uši, aby ich dopálil, lež neuhádol som. Mal tuhšiu farbu, prebil ma. Prižmúril zdravé oko a pošepol tajnostkársky:
     </tei:p>
     <tei:p>
      Vyskočil som, ako by ma bola vretenica do krku sekla.
     </tei:p>
     <tei:p>
      – Čo to táraš?
     </tei:p>
     <tei:p>
      – Zunu, – opakoval.
     </tei:p>
     <tei:p>
      Uvedomil som si rýchlo a jasne, že som v Tavovej kolibe na Pálenici. Tam bol on, rozvalený, vyškerený, a tuto zas ja. Sotva na piaď voľného priestoru bolo medzi nami.
     </tei:p>
     <tei:p>
      – Ktorú Zunu myslíš?
     </tei:p>
     <tei:p>
      – Iba jednu poznám!
     </tei:p>
     <tei:p>
      Kŕč  mi  drvil  zuby  a  sánky.  Hľadel  som,  kade  mu  mám prehryznúť hrdlo.
     </tei:p>
     <tei:p>
      – To vymýšľaš, inokedy si sa o tom nezmienil!
     </tei:p>
     <tei:p>
      – Keď slaninu dlho na slnku omáľaš, roztopí sa ti na pyskoch a masť stečie dolu bradou.
     </tei:p>
     <tei:p>
      – Cigániš! – zasipel som jedom.
     </tei:p>
     <tei:p>
      – Zavolaj si za svedka mlynára. Ak ho nájdeš v dobrej miere, môže ti prezradiť aj to, prečo sa z Lipníka presťahoval až do Prietržín a prečo umučil svoju ženu.
     </tei:p>
     <tei:p>
      – Tým chceš povedať, že máš iba ty právo na Zunu?
     </tei:p>
     <tei:p>
      Otvoril ufúľanú papuľu a chrčal.
     </tei:p>
     <tei:p>
      – Ty si hovädo, Ťavo, teraz som sa o tom presvedčil. Chcel si ma napáliť, ale ja ti prejdem cez rozum.
     </tei:p>
     <tei:p>
      Och,  čiže  ma  poriadne  rozpaprčil.  Ani  vedomie,  že  celú rozprávku sostavil si z chýrov, ktoré kolujú o podivnom slepcovi z mlyna, ma nevedelo uspokojiť. Od rozčúlenia nebol som schopný hneď na mieste osladiť si žlč pomstou, iba čo som napochytre hľadal spôsob, ako najrýchlejšie pozabúdať tie vymysleniny, čo sa zliahly v jeho ožratej hlave, preto som sa prevalil na brucho tvárou do vlny, mysliac,  že  ma  omámia  driemoty.  Lež  driemoty  neprichádzaly. Voľakde pod kožou, hlboko v zemi ozvalo sa nezvyklé šumenie ako vzdialený bzukot nespočetného množstva chvejúcich sa remeňov, hvižďanie  oceľových  kolies,  alebo  hučanie  vzduchu  medzi medenými  drôtmi  dlhého  elektrického  vedenia.  Keby  sa  bolo šumenie stišovalo, strácalo, bol by som si ho vysvetlil návalom krvi do hlavy alebo uvoľňovaním a vystieraním vlny pri ušiach, ale toto rástlo, vzmáhalo sa, ako by sa ťažký stroj, čo pracuje v útrobách zeme, láme a mrví prekážky, nezadržateľne blížil ku mne. –– Vrchy sa rozprávajú, – rozriešil som po chvíli záhadu. Naozaj, vrchy. Prečo by to nebolo možné. Či sa vrchy nemajú o čom shovárať? Dávno som  to  tušil,  a  hľa,  teraz  som  sa  mohol  o  tom  na  vlastné  uši presvedčiť. Naozaj sa vrchy vedia dohovoriť. Od tých čias som ich často počúval. Nemajú síce ústa a jazyk ako ľudia, nemajú zuby a ďasná, ale majú skaly; nimi hýbu, tlčú a mrvia. Hlboko zemou preniká potom slovko za slovkom, dutinami sa zosilňuje a vodnými žilami prenáša a zrýchľuje, prediera sa tak od vrchu po vrch a šumí, lebo sa nemôže ozvenou zaceliť ako slovo v povetrí.
     </tei:p>
     <tei:p>
      – Hahó, hahó, čujte ma všetci vy, čo máte holé hlavy a dovolené vám je dívať sa nad oblaky a ožarovať sa slnkom aj vtedy, keď doliny zapadnú do tmy, i vy, čo halíte celé svoje telo kajúcne do tmavých odedzí hôr, môj hlas patrí celému svetu, – rozkazovala Jeho Svätosť Veľký zvon svojmu komonstvu.
     </tei:p>
     <tei:p>
      – Hahó, hahó, padáme tvárami do prachu zeme, zatvárame oči vo veľkej pokore a počúvame rozkazy Vašej Svätosti, – odpovedal sbor a všetok shon sa náhle pod zemou stíšil. Korienky stromov sa prestaly plaziť za živinou, semienka  nepukaly, klíčky sa stiahly, chrobač ustala vo svojom večnom lození, pozamykala klieštiky
     </tei:p>
     <tei:p>
      svojich  úst, nič sa nehýbalo medzi omrvinkami  pôdy, iba  jeden mohutný hlas zunel, ako by jedno veľké srdce vyzváňalo voľakde medzi skalami, iba jedna mohutná vlna sa valila podzemím, ako by všetkými kútmi, dolinami, priepadliskami a dierami tepala horúca krv, vzdúvajúc zemskú kôru ako mocný spodný prúd. Vtlačil som ešte tesnejšie svoje telo do kože, aby sa i moje srdce správalo podľa tohto ohlušujúceho tlkotu a pohybu.
     </tei:p>
     <tei:p>
      Zatiaľ sa Ťavo naťahoval s kniežatami. Vláčil ich po jednom do starého zákopu, vyspevujúc vrúcne deravým hlasom nábožné piesne a  drkocúc  predpísané  pohrebné  modlitby,  lebo  chcel  nebohým vyprosiť ľahké odpočívanie v zemi a sebe teplé miesto v raji. No Boh dávno zvážil hodnotu ľudských rečí, poznal, že je to iba rúhanie sa, a podľa toho so svojou ovečkou i naložil. „Hu, zíde sa ti, Tavko, trochu papriky do nosa, ha, ha!“ smial  som sa v duchu.  Sotva prevliekol posledné knieža a pomodlil sa za všetky duše v očistci ruský  Otčenáš,  zarútila  sa  mu  nad  hlavou  diera,  ktorou  vošiel. Pochovalo ho za živa. Mohol si sadnúť so svojimi kniežatami k mariášu, kým dajú zatrúbiť na súdny deň. Ojoj, času dosť.
     </tei:p>
     <tei:p>
      – Hu,  hu,  suka  prekliata,  hadie  plemeno,  dostala  si ma  do klepca, hu, hu, – bolo počuť shora.
     </tei:p>
     <tei:p>
      – Hahó, hahó, roztvorte všetky skalné pukliny a dajte úkryt vtáctvu i zveri, zavrite pramene, upevnite prsť a sviažte s bralami korene stromov i zelín, aby sa zachovalo dielo božích rúk, – bolo počuť zdola.
     </tei:p>
     <tei:p>
      – Hu, hu,  nestrasieš  sa ma,  pačrev,  i keby  ma  tu  potkany ohlodaly,  prídem  si  k  tebe  pre  podlžnosť,  ani  Boh  mi  v  tom nezabráni, hu, hu, – bolo počuť shora.
     </tei:p>
     <tei:p>
      – Hahó, hahó, boží hnev nesie sa na ľudské plemeno, vydajte hriešnikov, – bolo počuť zdola.
     </tei:p>
     <tei:p>
      Počul som na obe strany, lebo som ležal uprostred dvoch hlasov, ktoré sa vo mne stretaly. Tamhore kypela ľudská zlosť a zdola sa chystaly vybúšiť proti nej živly.
     </tei:p>
     <tei:p>
      – Hu, hu, – reptal človek.
     </tei:p>
     <tei:p>
      – Hahó, – vystríhal vrch.
     </tei:p>
     <tei:p>
      Nazdal som sa, že mňa sa táto vec netýka a že môžem spokojne sledovať so svojho miesta spor dvoch stránok, ale po chvíľke smietla
     </tei:p>
     <tei:p>
      ma neočakávane s povrchu zeme taká sila, že sa vo mne všetky koštialiky zatriasly, a nebyť pevného srubenia, ktoré Ťavo miesto základov podložil pod strechu svojej koliby, bol by som sa zaiste skrbálil až na dolinu.
     </tei:p>
     <tei:p>
      – Hu, Ťavo, kto sa ma opováži tak surovo kopať do brucha, há?
     </tei:p>
     <tei:p>
      Okolo mňa bzučaly roje rozpaprčených ôs alebo neviem ký Parom.  Nevedel  som  sa  hneď  spamätať  z  omámenia.  Voľakde zavýjaly čriedy vlkov, bliakaly
     </tei:p>
     <tei:p>
      – Hu, ratuj dušu na doline, – ručal Ťavo.
     </tei:p>
     <tei:p>
      Práve vtedy, keď som otvoril lepšie oči, pokúšal sa rozdúchať oheň, aby sme si videli na tváre. Žeravé uhlíky z pahreby osvietily mu občas naduté líčiská, ale do plamienkov sa nevládaly zanietiť.
     </tei:p>
     <tei:p>
      Iba zťažka, viac po pamäti, rozoznával som strechu koliby, ale čo sa deje okolo mňa, to som už nevedel. Vari kŕdle všetkých vtákov preletúvaly ponad našu kolibu, obíjajúc dlhými krídlami ihličie a suché  konáre  medzi  horou,  alebo  sa  to  povodeň  valila  dolinou, strhávala pôdu, stromy, valila  balvany, no mohly sa pohýbať aj vrchy: voľakde skaliská pukaly, zem sa otriasala, jednotlivé výbuchy zosilňovaly sa ozvenou mnohých dolín, a ktože ho vie, či aj ruské regimenty netiahly na pomoc svojim kapitánom, ktorých Ťavo práve bol pochoval, veď v huriavku dalo sa celkom zreteľne rozoznať cválanie  a  besné  erdžanie  upachtených  koní,  dupot  tisícich okovaných kopýt na tvrdej pôde, paľbu a bojovný ryk fúzatých kozákov. Azda sám Boh, ktorý zaiste soslal na zem túto pohromu, bol by vedel povedať, z čoho pochádzajú tie rozličné hlasy, čo jačaly povetrím. Ja som to nevedel. Srdce sa mi pod rebrami trepotalo ani list na osike.
     </tei:p>
     <tei:p>
      Vonku sa dávala práve hora do tanca a do výskania. Smreky, vysočizné a staré, pochytaly sa za konáre a virgaly. Hoja, hoj, hoj, tralala! Všetko sa pohýbalo, keď také ozruty trochu podskočily. Čo znamenal  človek  pod  ich  nohami?  Červík,  mravec,  po  ktorom nezostane  ani  mastný  fliačik,  keď  ho  zatlačíš  do  zeme,  a  čo znamenala pre nich kolíbka, poskladaná z trojmetrových štiep?
     </tei:p>
     <tei:p>
      Hu,lepšie na to nemyslieť. Hoja, hoj, hoj, tralala. Kôra sa pukala, korene praskaly a drevo vržďalo. Kedy-tedy zašramotila haluz po streche.
     </tei:p>
     <tei:p>
      –  -–  Hu,  hu,  hu,  –  skuvíňal  vo  voľaktorom  kúte  Ťavo  a množstvo  trasľavých,  rozlične  ladených  piskľavých  hláskov  mu odpovedalo pohotové. Čo jeden znel prenikavejšie. Ak sa niektorý náhodou priškrtil, desať iných ho zastúpilo. Niekde ujúkalo skučanie, inde plač alebo trasľavé hvižďanie, ako by skaly frndžaly povetrím, a cez všetky hlasy i hlásky ešte vždy prenikalo mocné a ťažké dunenie, čo  mi  pripomínalo  namáhavú  prácu  ozrutného  železného  valca. Prichádzalo z diaľav. Najprv pridúšalo a pristavovalo sa vzdialenými vrchmi, lebo bolo až v tých miestach, ale o chvíľu akiste sa prevalilo Prielomom a rozlialo sa po holiach, lebo hučalo blízučko. Malo nesmiernu silu. Mliaždilo stromy a drvilo skaly. Rachotilo, chvátajúc rýchle ponad dolinu na Pálenice, keď mu priestor nestačil. Hora okolo koliby zakvílila a chcela ujsť, lež stromy nemalý krídla ako vtáci,  ani  voľných  nôh  ako  zverina,  boly  koreňmi  spletené  so skalami, zem ich pevne držala, a to bola ich skaza. Zastihlo ich naplno. Nevedely, kde sa majú hodiť od hrôzy. Trepotaly haluzami, metaly sa a svíjaly, tie väčšie vo zmätku hyzdily tie menšie, čo povyrastaly z ich koreňov. Nemalý zľutovania. Dunenie vaľkalo grúň a rútilo sa proti našej kolibe. Čoho sa zachytiť, aby som odolal?
     </tei:p>
     <tei:p>
      Pfí, zbytočná starosť. Dvere pukly a odfrkly ďaleko ani íver. Nevyplatilo sa ísť za nimi a plátať dieru do noci, i tak nás už víchor objavil a hneď aj využil vhodnú príležitosť na prepadnutie. Skočil do koliby  ani  vrah.  Rozvíril  ohnisko,  pohádzal  pod  nohy  hlavne, oživoval iskry a rozkladal na mnohých miestach ohne, aby sme sa□piekli. Mal som plné ústa suchého popola, ale nemohol som si odkašľať. Prudké nárazy povetria ma neprestajne štopaly drobnou prsťou, rozstrapkanou kôrou, potrhanými korienkami, rozmrveným suchým lístím a bohvie akými ešte odrobinkami zeme, ktoré šmeril do koliby príval. Išly sa mi pľúca predrapiť. Zároveň so sipotom dravých vín rozbúreného povetria ozvalo sa po kútoch prenikavé pišťanie  a  na  streche  šramot,  ako  by  tisíce  pazúrikov  tadiaľ prebehúvalo.
     </tei:p>
     <tei:p>
      – Potkany, – jačal Ťavo.
     </tei:p>
     <tei:p>
      – Rozdrvím ti papuľu, ak nebudeš čušať, – reval som do tmy, ale ten sa už nedal utíšiť.
     </tei:p>
     <tei:p>
      – Hu, pažravá háveď, koľko vás je, desaťtisíc, hu, hu, viac? –ručal ani bujak.
     </tei:p>
     <tei:p>
      Zapchal som si uši a zatvoril oči, aby som nepočul a nevidel nič, mysliac, že tak predídem účinkom hrôzy, ale bolo to horšie, lebo takto sa mi vynorily pred oči tie isté strašidlá, čo prenasledovaly Ťava, hoci som nebol zúčastnený na vražde ruských kniežat.
     </tei:p>
     <tei:p>
      Tam  boli,  oni  štyria,  so zakrvavenými  hriadkami,  a hľadeli vyvalenými očami na kŕdle potkanov, čo sa valily zo tmy na nich. Rozhodovalo sa teraz o tom, či bude mocnejšia smrť tých štyroch a či hlad toho množstva. Smrť mala väčšie predpoklady. Od stvorenia prvého živočícha prekonávala mnohé zápasy. Bila sa so všetkými zvieratami, so všetkými ľudskými plemenami, poznala všetky druhy zbraní, čo používal človek cez stáročia na svoju obranu, predvídala každý úskok a okrem toho zastupovaly ju štyri ruské kniežatá, ktoré vychodily vysokú vojenskú školu v Petrohrade a malý za sebou skúsenosti  mnohých  ťažení,  no  v  tomto  prípade  víťazstvo  sa priklonilo  na  druhú  stranu  vari  preto,  že  potkany  použily najsurovšieho  spôsobu,  na ktorý  kniežatá  neboly  pripravené,  ani zvyknuté. Skočily na nich holými zubmi. Ohavy. Hneď sa ukázalo, že nemajú potuchy o ľudskosti. Vrhly sa na svoju obeť naraz, všetky, bez vedenia, každý na vlastnú päsť, vydávajúc piskľavé hlasy a hryzúc sa navzájom.
     </tei:p>
     <tei:p>
      – Hu, čižmy sú moje, obludy, čižiem sa netýkajte, hu, hu, –reval Ťavo.
     </tei:p>
     <tei:p>
      Hŕba  zamatových  chrbtov  rástla  do výšky a  odreté  chvosty švi.haly. Fuj. Nemohol som to už zniesť. Hodil som sa ku dverám, ale strašný nápor šmeril ma zpät. Nebolo radno protiviť sa mociam, ktoré  v  ten  čas  prevzaly  vládu  nad  vrchmi.  Slabému  človekovi zostávalo iba sa pokoriť a prosiť o milosť, aby ho zlosť prabohov nezaliala.
     </tei:p>
     <tei:p>
      Ťavo sa začal modliť litánie ku všetkým svätým. Mal strach z dravých hlodavcov.
     </tei:p>
     <tei:p>
      – Svätý Michael, oroduj za nás.
     </tei:p>
     <tei:p>
      Učupil som sa pod striešku, brániac sa rozvírenému povetriu,
     </tei:p>
     <tei:p>
      ktoré sa stávalo nebezpečnejším ako voda, lebo nemalo ani chvíľku stálosti, vrtelo sa, obracalo a tak bolestne pichalo ihlicami mihalnice, že sa mi z očú stále rinuly slzy, vyžieralo líca, bradu a driapalo pery.
     </tei:p>
     <tei:p>
      Vonku  stále  niekto  vytruboval.  Hahaha  hoúú,  hahaha  hoúú. Obchádzal okolo dvier, niekedy sa rozzúril, naletel hlavou priam na štiepy, hrýzol drevo, trepal päsťami, kopal, alebo sa prikrádal ticho, natŕčal dovnútra strapatú hlavu, hľadajúc ma blčiacimi očami. Zaiste to bol môj známy z predošlej noci. Teraz mal najlepšiu príležitosť splniť svoj sľub. Stačilo sa mu iba lepšie načiahnuť, zdrapiť ma za hrdlo a vyvliecť ani žabu a bol by som vyhukúval s ním: hahaha hoúú a motal sa medzi pňami po rúbanisku, kým by ma nebola niektorá haluz tĺkla mocnejšie po čele: hahaha hoúú.
     </tei:p>
     <tei:p>
      Ťavo sa modlil aj za mňa:
     </tei:p>
     <tei:p>
      – Svätý Rafael, oroduj za nás!
     </tei:p>
     <tei:p>
      – Všetci svätí anjeli a archanjeli… Hu…
     </tei:p>
     <tei:p>
      – Vydrž, – zahromžil Ťavo, a zahrabnúc zvoľakadiaľ labiskom, zdrapol ma za opasok, vyvliekol pred dvere, tam si ma prehodil cez plece a trielil so mnou rúbaniskom hore k holiam, pasujúc sa s víchrom, ktorý mu robil protiveň.
     </tei:p>
     <tei:p>
      – Hu, materi sa prehŕňaj v sukni.
     </tei:p>
     <tei:p>
      Mal v tej chvíli odvahy za desiatich. Zprava, zľava vyvracaly sa smreky. Víchor ich vytrhúval s koreňmi a lúčal ani mrkvy. Drevo pri nárazoch trešťalo, štiepalo sa pozdĺž, tresky lietaly ani nazlostené sršne, surová a vlhká zem fŕkala, mohol si sa jej najesť do chuti. Sotva postál v niektorej zátišine, aby nabral dychu, už musel zas utekať. Pôda sa všade dvíhala, prevracala a nad hlavami nám lietaly haluze.
     </tei:p>
     <tei:p>
      – Hahaha, – hoúú, – tancoval ten z Kotliska okolo nás.
     </tei:p>
     <tei:p>
      – Hu, hu, hu, – posmieval sa mu Ťavo.
     </tei:p>
     <tei:p>
      Nevedel som, ktorý z nich je udatnejší a hroznejší.
     </tei:p>
     <tei:p>
      Ťavo udržal v šachu za jednu noc kŕdeľ hladných potkanov, čo
     </tei:p>
     <tei:p>
      do kostičky ohlodaly ruské kniežatá, a prebil sa víchrom, čo tisíce kubíkov dreva jedným závanom nachystal. Sily toho druhého som ešte nestačil zmerať.
     </tei:p>
     <tei:p>
      – Hahó, Ťavo, predsa si len ponechaj moju dušu!
     </tei:p>
     <tei:p>
      Zaľahli  sme  potom  medzi  kosodrevinu,  kde  nás  nemohly začiahnuť stromy. Po nebi letely rozbesnené pluky, fŕkaly nadol jedovatú slinu a hulákaly.
     </tei:p>
    </tei:div>
    <tei:div type="chapter">
     <tei:head>
      V.
     </tei:head>
     <tei:p>
      Nazdal som sa, že budem chutne a dlho spať.
     </tei:p>
     <tei:p>
      Hôľna šuvar, hoci sa vidí drsná a britká, býva na nocľah dobrým stelivom, najmä ak rastie na hrubom podklade machu. Ležíš si ani na štoku a predsa sa môžeš prevaľovať, krbáľať, lebo šírka a dĺžka tejto postele nebola nikdy meraná stolárskym metrom. Kosodrevina slúži miesto periny. Býva dosť kyprá a voňavá. Má sa kedy povysúšať na slnku a vo vetre.
     </tei:p>
     <tei:p>
      Ťavo vybral vhodné miesto. Nemusel som sa obávať, že ráno vstanem s ťažkou hlavou a dolámanými krížmi. Ale práve vtedy, keď ma už malý sny učičíkať, ozval sa mi pri ľavom uchu túžobný hlas:„Poď, poď.“ Musel som otvoriť oči a ísť. Sám neviem kade a ako.
     </tei:p>
     <tei:p>
      Hlbinami pretekala noc. Tíško šumela a leskla sa ako kamenné uhlie.  V  tom  čase mohla  mať  vari  najväčší  stav, lebo na šírku obsiahla celý obzor a do výšky prečnievala končiare vrchov. Hučala mi pod nohami a nad hlavou. Iba obloha sa pred ňou zachránila. Musela sa zavčasu zodvihnúť do takých výšok, kde zemské živly nemohly vystúpiť, preto ostala neporušená, pevná a napodiv jagala sa takou nevídanou krásou a čistotou, ako by ju bol Svoriteľ len pred chvíľou vybral z prameňa a zarámoval do svojho okna. Podobala sa novému  šlógu, z  ktorého  chlapi  pred  sobotou  odišli  a  na  ktorý zaľahlo nedeľňajšie slnce. Sviežosť roztvorenej hory z nej svietila a oslepovala oči. A podobala sa aj rozkvitnutej lipe. Jej košatá koruna bola obsypaná hviezdami: hviezda pri hviezde, celé strapce hviezd, plných, rozvitých, stolistých hviezd. Mnohé som poznával. Boly to nástroje, ktoré človek používa na poli a pri remesle, boly to domáce i divé zvieratá, pásly sa v kŕdľoch i ojedinele pokojne bez pastiera, boli to vtáci rozličného pieraťa, boly to detské hračky, jednoduché a pevné, a najmä boly to živé kvety. Niektoré sa podobaly
     </tei:p>
     <tei:p>
      muškátovým lístkom, rozloženým do piatich zaostrených koncov s dlaňovitou  priehlbinkou,  iné  zas  malým  strapatým  smrečkom, ktorým sa darí iba v skleníkoch. Tie veľké sa červenely ako dozreté renety, tie malé boly zväčša zelené alebo belasé ani žabie očká. No boly medzi nimi i fialové a ružové. Plná záhrada rozličných kvetov, vykovaných zo striebra a zo zlata, vybrúsených z kryštálu a z perlete.
     </tei:p>
     <tei:p>
      Hlas bol stále predo mnou a padal na dolinu. Vystupoval zo šumotu ihličia ako horúci a nástojčivý šepot žiadostivých úst: „Poď, poď!“
     </tei:p>
     <tei:p>
      Musel  som  ísť  lesom,  lebo  jeho  vône  ma  zalievaly.  Boly porozkladané v širokých priestoroch ako pestré, všelijako fŕkané, krikľavé  látky  na  letné  ženské  šaty  a  zásterky  pod  šiatrami  na jarmoku. Mnohé boly voľne porozvešané po konároch, nadúvaly sa a vlnily, iné boly natiahnuté alebo zriasené, aby lepšie lákaly, niektoré sa váľaly po zemi. Bola to vôňa mladej jedliny, ktorá sa ešte len predošlej  noci  rozvinula  do  žltých  mládnikov,  vôňa  navretých pupencov ua rozpukanej kôre, vôňa spiacej brezy, tisového dreva, prenikavá  vôňa  horskej  lipy,  ťažká  vôňa  zeme,  machu, zahnívajúceho lístia, vôňa živých koreňov, lopúšia a zas čučoriedia, vôňa  bučiny,  ľahká  vôňa  oblohy  a  hviezd.  Pri  chôdzi  som  ich pričuchúval a tak ľahko som uhádol, že kráčam suchým voštím alebo mladým podrastom, že je na ľavej strane stará jedľa, s krúžikmi omela na konároch, a predo mnou osičina. Takto ožily vo mne všetky hlbiny  hory  so  všetkými  svojimi  zákutiami,  dutinami,  rúbaňami, priesekmi,  lomiskami,  priehľadmi,  ako  by  som  niesol  v  prsiach mútne  svetlo,  čo  cez  deň  sadá  na  ihličie,  farbí  belasé  zvonce, zapaľuje na rose mihotavé ohníčky, a ako by toto svetlo vo mne vyčarúvalo  dojmy  predošlého  dňa.  Naraz  som  bol  plný  svitu, trblietania a chvenia, ako by som sa bol stal svätojánskou muškou. Bz, bz, letel som s lampášikom pod bruškom. Dážďovky dvíhaly zpomedzi lístia hlávky a belasé slimáky vyťahovaly tykadlá. Zastavil som  sa  iba  vtedy,  keď  ma  ovial  chlad  širokých,  otvorených priestorov.
     </tei:p>
     <tei:p>
      Na oblahe sa práve prekúvaly hviezdy a podo mnou, voľakde
     </tei:p>
     <tei:p>
      ďaleko,  ďaleko,  kde  ležaly  nejaké  plytké  bariny  zavalené belaskavými hmlami, zamihotalo sa svetielko, drobné a žltohnedé ako malý luždák. Pravdepodobne bolo zapadnuté v tej marasti. Sotva malo viac sily ako lampáš s odrolovaným a začmudeným sklom, ktorý používa gazda za zimných večerov, ak čaká teľa a musí často nazerať do maštale, keď nechce spotrebiť veľa petroleja. Zprvu sa roztekalo  a  rozprskávalo:  ťažko  bolo  možno  zistiť  jeho  žriedlo. Neskoršie sa nadnieslo do výšky, ako by bol niekto práve vtedy k nemu pristúpil, vytiahol ho z bariny, dvíhal ruku, chtiac si posvietiť na  mňa.  Hmly  sa  zaknísaly  a  rozdelily  vo  dve  krídla,  ktoré ustupovaly, ako by sa odškerovaly, a pomaly otváraly veľké vráta na humne, kde sa svietilo. Svetlá škára rástla a obe krídla sa zužovaly tým rýchlejšie, čím viac a prudkejšie opieralo sa na ne svetlo, ktoré plávalo nad hlbinami noci do oblohy. Cestou sa očisťovalo z čmudu a kalu. Nadobúdalo určitejšieho tvaru: zaokrúhľovalo sa, vydúvalo až do prasknutia, ako navlhčený mechúr, keď ho chlapčisko nafukuje. A sotva som si stačil uvedomiť jeho rastenie, bolo v rovnakej výške so mnou,  veličizné,  okrúhle,  rozjasané  a  žltučké  ako  tvarožník, vymastený  maslom.  Zahľadelo  sa  udivene  na  mňa.  Malo  ústa, čľapatý nos a dve úzke štrbiny očú.
     </tei:p>
     <tei:p>
      Híí, mesiac!
     </tei:p>
     <tei:p>
      Najprv sa podobal omachnatenej a oslznutej hlave utopenca, čo ležala  dlho  vo  vode,  a  náhle  sa  odtrhla  od  prehnitého  trupu, vystupujúc,  nafúknutá  a  nadľahčovaná  zelenkavými  plynmi  do výšky, ale potom to bol zrejme veľký kotúč, vykrojený z ľadu.
     </tei:p>
     <tei:p>
      Tiché svetlo ma polepilo. Bolo ho naraz v povetrí nadostač. Rozvešiavalo sa tenkými pavučinovými vláknami od hviezdy ku hviezde, zasnúvalo rýchlo
     </tei:p>
     <tei:p>
      Stál  som  na  kraji  rúbane,  ktorá  sa  vpredu  otvárala  úzkou zápačou  do rozvlnených  polí.  Okolo  kvitla  samá biela  kukučka. Tvorila celé záhony. Iba uprostred, ako nevesta medzi družicami, dvíhala sa divá ľalia. Bola neobyčajne veľká. Podkladala žiadostivo svoje kalichy mesačnému svetlu. Túto noc roztvárala posledný puk, ktorý niesla na samom vrcholci, preto kým ostatné kvety spaly, skláňajúc pokorne hlávky a skrúcajúc lístky, aby im mnoho teploty
     </tei:p>
     <tei:p>
      neuniklo,  ona  sa  vypínala,  navidomoči  rástla,  vystavovala  svoju krásu na obdiv, smelo, až žiadostivo dýchala, a zjavnými pohybmi lístkom prezrádzala, že cíti. Podobala sa viac žijúcej bytosti ako kvetu. Neprekvapilo ma preto, keď prehovorila ku mne ľudským hlasom.
     </tei:p>
     <tei:p>
      – Stádo jeleňov, ktoré na mrkaní prechádzalo tadiaľto k vode, rozprávalo mi o tebe, preto som volala na teba.
     </tei:p>
     <tei:p>
      Biela luna sošmykla sa zpoza stromov k nej a zapaľovala jej kalíšky.
     </tei:p>
     <tei:p>
      Vravela:
     </tei:p>
     <tei:p>
      Ťažký opar vystupoval z nej.
     </tei:p>
     <tei:p>
      Zavčerom dozrela moja túžba a naplnila mi listy, – vravela, –včera omárala ma ešte únava z toho, ale dnes ju už necítim, lebo naplnil sa i môj čas a dostávam silu života. Vyliala som všetky sladkosti na kvety, aby boly za pokrm medonosným včielkam, a zavolala som aj teba, aby som ti vyjavila  tajomstvo  posledného kvetu, kým nevyhasne popol svätojánskych ohňov po horách.
     </tei:p>
     <tei:p>
      Vtedy zažiaril a roztvoril sa i najvyšší kvet a zpomedzi jeho lupeňov vystupovala Zuna.
     </tei:p>
     <tei:p>
      Bola zaodetá iba závojom pavučín, preto sa jej mladé telo na mesačnom  svetle  ľahko  zabronievalo  ako  púčik  pod  bieluškými machutinkami okvetia. Na hrotoch pŕs chvely sa jej dve perly rosy. Svojím pohybom rozvinila povetrie. Hladký vietor sbehol s hôľ a rozlial sa po zahmlených tudolu. Na žitných poliach zacvendžalo pod jeho nárazmi zrno, lebo bolo už dosť tvrdé. Svažovalo klasy nad pukliny  zeme.  Čím  ťažšie  boly  klasy,  tým  viac  sa  rozširovaly pukliny. Vietor toto všetko zistil, a keď sa vrátil hore, bol teplejší a plnší. Zahúdol mi pri ušiach dumnú pieseň Dolniakov. Potom zvíril sa nad Zunou, bozkal ju na úsmev a odkryl jej žiarivý lesk bielych zubov.
     </tei:p>
     <tei:p>
      V tej chvíli zahorelo mi celé telo mocnou túžbou, ako zahorí i oparom vlhkého brieždenia ošľahnuté telo jeleňa, čo zvetril teplotu
     </tei:p>
     <tei:p>
      mäkkej srsti a roztúžený dych osamelej lane. Oči mi vzplanuly, boky sa mi triasly nedočkavosťou, ústa mi zvlhly a na jazyku som cítil pálčivú chuť sladiča.
     </tei:p>
     <tei:p>
      Vietor vošiel do trávy. Nesmierna tíšava rozhostila sa okolo mňa. Bola na oblohe i v mojej hrudi, ako by všadiaľ zomieral život. Stromy stály meravo, povetrie tuhlo a hviezdy mrzly, ale sotva som po nej vztiahol ruky, všetko sa náhle pohlo. Hviezdy poskočily, povetrie sa zvírilo, stromy zhučaly a z hlbokých hôr i zo šírych polí náhle sa vyrútily proti mne hordy divých jazdcov.
     </tei:p>
     <tei:p>
      Nebolo kedy im uniknúť. Hnali sa ani víchor.
     </tei:p>
     <tei:p>
      Vystúpili vari priam z útrob zeme, lebo naraz ich bola plná rúbaň, ako by sa bolo vrece s nimi roztrhlo: soskakúvali s hôľ, sletúvali s oblohy, vyhadzovaly ich skalné pukliny, diery, padali s hviezd. Hu, bučaly ani hovädá a z očí im sálala divá radosť nad tým, že ma pristihli.
     </tei:p>
     <tei:p>
      Keď sa trochu utíšili a urobili okolo mňa pevnú hradbu, štyria najprednejší soskočili s koní, zacupkali čižmami a priblížili sa ku mne.
     </tei:p>
     <tei:p>
      Ach,  poznal  som  ich  po  zakrvavených  kozích  hriadkach  a ohlodaných  ušiach.  Do  Paroma,  ešte  nikdy  som  nebol  v  takej urodzenej spoločnosti.
     </tei:p>
     <tei:p>
      – Prepáčte, je to nepríjemná vec, no, pravdaže, ale musíte nám našu smelosť odpustiť, odpusťte nám, prosíme. – Ospravedíňali sa preúctivo.
     </tei:p>
     <tei:p>
      Ponáhľali sa povedať mi všetko naraz, aby ma dlho netrápili, a boli pritom ohľadní, jemní, samé ospravedlnenie a poklona.
     </tei:p>
     <tei:p>
      – Aj náš zjav neberte vážne, zastihlo nás malé nešťastie, nemali sme  sa  ešte  kde  zotaviť,  áno.  –  Uklonili  sa  naraz  spôsobne  a pokračovali: – Hádam sa vám nemusíme predstavovať, pán Ťavo vás už istotne náležíte poinformoval o našom kriminálnom prípade, a nazdávame sa, že ste našu slabosť už stačili ospravedlniť, najmä keď sa ponúkate do nášho pokrvenstva.
     </tei:p>
     <tei:p>
      Ach, o tom nemohlo byť reči, vyžadovala to moja synovská úcta. Uklonil som sa i ja hlboko a podával som im radom ruku. Oni ju  srdečne  stískali,  zubili  sa  a  podľa  pravoslávneho  spôsobu bozkávali ma priam na ústa. – Cheche, urastený mladík, – vraveli a
     </tei:p>
     <tei:p>
      ohmatávali mi ramená. Dávno už nemali možnosť pocítiť pod svojím hmatom teplé ľudské telo.
     </tei:p>
     <tei:p>
      ■
     </tei:p>
     <tei:p>
      Priviedli  dva  kone.  Jedného  pre  mňa,  jedného  pre  Zunu  a pomohli nám vysadnúť. Všetko urobili obratom ruky. Nepocítil som nijakého násilia. Bol som úplne spokojný. Chacha, akúže som si ešte prial mať svadbu? Štyri regimenty kozákov so svojimi atamanmi robily mi čestný sprievod. Hoja hoj.
     </tei:p>
     <tei:p>
      Povetrie sa zatriaslo, ako by sa oň víchry ruvaly, hory zručaly a moja duša sa stočila do klbôčka.
     </tei:p>
     <tei:p>
      Pekný  rehot  tisícich  konských  papúľ  a  divý  rev  tisícich chlapských  hrdiel  slieval  sa  do  jednej  ohlušujúcej  melódie, prapodivnej svadobnej piesne, ktorá vústila do priestorov širočizným
     </tei:p>
     <tei:p>
      a strhujúcim tokom.
     </tei:p>
     <tei:p>
      Hohóóój.
     </tei:p>
     <tei:p>
      Prudký vietor podchytil mi kabát a nafúkal košeľu. Zem, ako priestranná,  šedivá  plachta,  zakvačená  na  štyroch  koncoch  a previsnutá do hlbín, vzdula sa a padala. Povedľa sa mihly hory, hole, balvany, veľké kvádre, tľapkavé skaly, holé i potiahnuté lišajníkom. Sostupovaly a sošmykovaly sa ani na čiernom súkne. Občas vystrčil zpomedzi nich hlavu prekvapený hvizdák. Gúľal očkami, zapískal na výstrahu a mykol do diery.
     </tei:p>
     <tei:p>
      Hohóóój!
     </tei:p>
     <tei:p>
      Keď sme prechádzali povedľa strmých skalných stien, kŕdle netopierov povyletúvaly z puklín a chcely sa mi zamotať do vlasov. Podobaly  sa  dojčatám,  zavinutým  do  vankúšikov  s  dengľavými hlávkami  a s mľandravými  rúčkami,  ktoré víchrica  povytrhúvala materiam s chrbtov i s odedzami, len boly čierne a pišťaly tenuško ako myši.
     </tei:p>
     <tei:p>
      Hohóóój!
     </tei:p>
     <tei:p>
      Ako sostupovaly bralá, vietor zaujúkal, lebo tu už boly hrebene s končiarmi, vystrčenými dohora, aby preorávaly mračná. Premkl; ma zima až do koštiaľov, lebo sme boli v tých výškach, kde mrazy šľahajú aj v lete. Pod nami sa kolembaly hlbiny. Otupno bolo letieť nad nimi. Chladily omamným dychom, v ktorom telo strácalo sily a človek  mal  dojem,  že  visí  nad  roztvoreným  hltanom  odporného plaza. Biele svetlo blízkych hviezd ma oslepovalo. A naraz sa mi oči chytily bledým plameňom. Voľačo ma prudko šiblo po tvári, a keď som sa obzrel, videl som dlžizné svetlo kĺzať sa priestorom. Aha, kométa, čo roznáša nešťastie po ľuďoch. Uvedomoval som si a bolo mi ešte zimšie.
     </tei:p>
     <tei:p>
      Hohóóój!
     </tei:p>
     <tei:p>
      Oj, aká si malá, zem. Mohol by som si ťa prišiť na košeľu miesto gombíka. Kde sú Prietržiny, Pálenice, Ťavo, kdeže ste, há?
     </tei:p>
     <tei:p>
      Šialeným výstupom potratil som rozum a predsa naša rýchlosť sa ešte každú chvíľu zväčšovala, ako by to už nebol výstup, ale pád, závratný a hrozný.
     </tei:p>
     <tei:p>
      Nehanebný  vietor  vyzliekol  ma  cestou  úplne.  Bol  som  ani Adam. V úzkosti hľadal som spôsob, ako zakryť svoju nahotu. Ale
     </tei:p>
     <tei:p>
      keď som zistil, že i Zuna sa hnala vedľa mňa už iba v Evinom rúchu, nerobil som si nijaké starosti. Chachacha. Pred kým sme sa tu mali hanbiť? Keď sostupuje človek do večnosti, vracia sa mu do srdca rajská čistota. To je najväčší dar smrti. Uchýliš sa iba do svojej duše a povieš: Pochválen!
     </tei:p>
     <tei:p>
      V tú chvíľu vynorila sa z hlbín ozrutná postava praducha.
     </tei:p>
     <tei:p>
      – Predstupujem pred tvoju velebnú tvár, otče! – bľabotal som napochytre kajúcne.
     </tei:p>
     <tei:p>
      – Modlime sa, – zadunel jeho hlas.
     </tei:p>
     <tei:p>
      Poznamenal som sa pobožne svätým krížom na čelo, na ústa i na bradu, aby božiemu slovu znamenie umučenia otvorilo dokorán moju hriešnu dušu.
     </tei:p>
     <tei:p>
      Veľký hlas dunel:
     </tei:p>
     <tei:p>
      – Hu!
     </tei:p>
     <tei:p>
      – Roztrepem ti kotrbu, – reval som, ako mi hrdlo stačilo.
     </tei:p>
     <tei:p>
      – Pst, – vytrčil chlpatý prst do nebies a šepkal:– P-o-t-k-a-n-y!
     </tei:p>
    </tei:div>
    <tei:div type="chapter">
     <tei:head>
      VI.
     </tei:head>
     <tei:p>
      Keď som sa prebudil, podľa svojho prázdneho žalúdka i podľa výšky oblohy a slnca som počítal, že bude poludnie, ale nechcelo sa mi už ísť na baraninu k Tavovi, ktorý práve vtedy voľakde v lomisku vyspevoval lamentácie nad bohapustým spustošením, iba čo som si niekoľko ráz pramenitou vodou splákol vyhorený gágor a pustil som sa do grúňov.
     </tei:p>
     <tei:p>
      Celý deň potom pukaly mi žilôčky pri očiach a hrdlom prúdily mi hlasné piesne, lebo moja hruď bola preplnená nápevmi, ako býva preplnená hruď  slávika,  keď  sa nad ránom zapália  okraje listov teplotou, čo púšt’avajú do povetria a do javorovej miazgy jarné dni.
     </tei:p>
     <tei:p>
      Na holiach sa ťažko ubrániš čaru, ktoré schváti prírodu, keď po nehode nastane uvoľnenie. Tu do väčšej miery ako kdekoľvek inde srastený býva človek so živlami, čo spôsobujú premeny počasia i premeny  samého  života.  Musíš  sa  bezvýhradne  podrobiť  ich rozmarom ako každý iný tvor, lebo človek tu ešte nestačil svojimi zásahmi porušiť rovnováhu stvorenia. Rovnako zo všetkého vyrastá
     </tei:p>
     <tei:p>
      des, keď na zem padne tôňa uháňajúcich hmiel, a zas zo všetkého kypí veleba, keď sa nebesá otvoria svetlu, ako by v niektorej skalnej dutine pod vršiskom vyzváňalo jediné srdce, spoločné pre všetkých, čo tu bývajú, a do každého korienka a žilôčky vtekala tá istá krv.
     </tei:p>
     <tei:p>
      No toho dňa mal i svoju radosť. Zodvihla sa vo mne, ako sa zodvihne zelená a mäkká ozimina, pováľaná májovou búrkou, keď z hory  vybehne  suchý  vietor  a  roztrhne  mračno,  aby  mala  kade vyhriata obloha vypiť ťažkú rosu, lebo v ktorúkoľvek stranu som sa pustil, odvšadiaľ mi šiel v ústrety teplý šepot: Zuna je čistá ako biela ľalia, ako púčik, ešte sa jej nestačila ani včela dotknúť. Vravelo to ihličie  kosodreviny,  skalné  ruže,  osamelé  jelenice,  vravela  to šuvarina, sýkorka pod skalou, jašterica na smrekovej kôre, vravely to skaly, lišajníky, korene, vtáci, byliny, kvety, po jednom aj naraz: Zuna je čistá ako divá ľalia. Išlo to shora, zdola, so všetkých strán, i z môjho vnútra. Sprevádzalo ma to všetkými chodníkmi ako božie vnuknutie, ako stonásobná ozvena hlasného a ťažkého stonu zeme, ako stále prihováranie sa nezbedného kozľaťa, ktoré vedieme za sebou na krátkom povrázku. A ja som tomu veril, lebo mi to isté povedal i Ťavo.
     </tei:p>
     <tei:p>
      Na celom dni som preto myslel iba na ňu a opájal sa nevšednou krásou  a  vôňou  jej  zjavu,  ktorú  som  náhle  objavil  i  odlíšil  od ostatných krás a vôní a napodiv ľahko vyčaril na pozadí zelených hôr a belasej oblohy, hoci ma diaľka dlhej doliny od nej delila a bolo to tak, ako by som ponáral tvár do kalicha kvetu, ktorý sa bol práve roztvoril, lebo všetko, čo vydychuje tento v taký čas, vydychovala aj ona.
     </tei:p>
     <tei:p>
      Tušil som dávno toto opojenie, lebo prichádzalo ku mne po lúčoch  z  hôr  každej  jari,  ale  nečakal  som,  že  bude  také  silné. Vysvetľoval som si ho teraz tým, že je po Jáne, keď všetky kvety poroztváraly svoje kalíšky a keď aj ona roztvorila svoj.
     </tei:p>
     <tei:p>
      Keď som sa pred rokmi so Zunou lúčil, bola malým dievčatkom. Zdala sa mi iba pupienkom, čo sotva nadskočil na vetvičke a trochu sa zapýril na prudkom slnci, lež kým som bol preč, dorástla. Drobný pupienok, ktorý ma vábil tajomstvom  zatvorenej  dúžinky, jednej noci, keď studený svit mesiaca mútil biele hmly pod oblohou a teplá vlaha zodvihovala kyprú zem, rozpukol sa, zalial hustým mliečim,
     </tei:p>
     <tei:p>
      aby mu ranná rosa neuškodila, a začal kvitnúť. Nik ho ncokopával, ani mu nerobil chládok, keď pripekalo poludňajšie slnce. S oblohy šúšťaly sa naň dažde. Niekedy tiché, teplé, výdatné na vlahu, lebo zem  po  nich  puchla  a  slnce  voňalo,  zavše  aj  divé  a  studené, premiešané ľadovcom. Dravé prúdy vôd po nich zurčaly, podmývaly pôdu,  shromažďovaly  sa  pod  zemou,  temne  a  hrozivo  hučaly, vydúvaly celé kopce, robily vápy, keď sa vyrútily s rykom na povrch, strhúvaly a smývaly živnú prsť so skál, pretrhúvaly korienky, lámaly listy, obíjaly kvet. Ale potom prišly zasa široké dni s veľkým slncom na oblohe. Včely sa rojily, zakladaly plásty v dutých stromoch i pod machom, lebo sa už nebály prívalu, množstvo hmyzu vyletúvalo každé ráno do mútneho prúdu mladých lúčov. Kým obloha sálala teplotu, vody vymákaly z pôdy. Na prielohoch zapúšťaly sa dotuha ďateliny,  aj  na  medziach  šibala  tráva.  Spretrhané  korienky  sa pospájaly, rany zacelely, listy povstaly, nové puky sa nalialy, nocami učila sa šumieť mladá bučina. Ľahučký vetrík pohládzal listy. Riedka smola tuho rozvoniavala, a keď vtáctvo v ihličí utíchlo, povyletúvaly z trávy svätojánske mušky a blúdily ticho pod hviezdami. Vtedy sa aj jej prehlbovaly oči, potmavievalo obočie, dvíhalo čelo, hustly vlasy a zabronievaly ústa. Prežívala svoje premeny medzi mladinou ticho, osamote a v úzkosti, ako prežívajú krehké srnčatá. Nikto nestál pri nej, keď horúca vlna dozrievania vyčrpla sa jej na prsia a náhle v stíchnutí  živlov  začula  divé  bubnovanie  vlastnej  krvi.  Sama  sa započúvala do tohto nového zvuku a blúdila s ním nevyšliapanými chodníkmi, rúbaňami, kade tuho zaváňala biela kukučka. V čečine šuchotali tajomne vtáci. Videla hru veveričiek, sledovala blúdenie srnčích párov, počula nad ránom túžobné tokanie hlucháňa. Biele motýle  sa pred ňou snúbily  na kvetoch,  ale počula  aj  smrteľný chrapot jeleňa, keď na konci svojej krvavej stopy klesol vysilený do trávy, a videla i to, ako sa medveď hádže na uštvanú jalovicu, trhá jej z bokov mäso a líže pachtivo horúcu krv, čo steká v stružkách lyskavou srsťou. Boly to pre dieťa isto krušné chvíle. Istotne nejedna noc, tajomná s hlbokým dychom, čierna a búrlivá s desným rykotom, prevalila  sa nad jej vytreštenými očami, kým našla odpoveď na všetky mučivé otázky, ktoré jej vírily hlavou. Sama rástla, sama sa i rozvíjala, preto teraz tak silne voňala.
     </tei:p>
     <tei:p>
      – Zuna je čistá ako divá ľalia, – volal som nakoniec sám do všetkých strán a hnal som Eguša bez oddychu, vyspevujúc každú pieseň, ktorá mi vošla do hrdla a hral som sa priamo so slncom, lapal som mušky, naháňal po hore mladé líšky, vábil srnce, vyhľadával som vtáčie hniezda, spočitával dychtivo v ruke strakaté vajíčka, ako by sa mi nebodaj omladzovala krv a s ňou vracala i chlapčenská náruživosť.
     </tei:p>
     <tei:milestone rend="hyphens" unit="subchapter"/>
     <tei:p>
      Večer  som  sa  pod  vodopádom  v  úplaze  vydrel  pieskom, vyčliapal ľadovou vodou a vyutieral mäkkým jahodniakom, aby som mal i telo ľahšie.
     </tei:p>
     <tei:p>
      Na oblohe sa už boly všetky hviezdy vysypaly a ja som pritvoril dvere na chatrči, aby nebolo cítiť tak noc, ktorá aj uprostred leta býva na holiach chladná.
     </tei:p>
     <tei:p>
      Vonku zanikaly hlasy. Voľakde vyvolával honelník tenuškým hlasom ovce do strungy. Občas zaďavčalo šteňa a zatrepotal  na plecháči junec. Plecháč bol veľký a práve na tej strane puknutý, kde udieralo srdce. Zprvu sa ozýval pravidelne a vytrvale. Neskoršie slabšie a zriedkavejšie. Možno si hovädo ľahlo do konštiváru, hlavu zvrátilo  nabok,  aby  si  dychom  ohrievalo  slabiny,  a  len  vtedy zatrepalo, keď ušami odhŕňalo dotieravé komáre od očú. Nakoniec i tento zvuk ustal. Bola už noc, tichá, pokojná ani hlboká kamenná studňa, osrubená naprostred priestranného dvora, s tmavou stojatou vodou.
     </tei:p>
     <tei:p>
      Vtáci naposledy si rozčuchrávali perie pod bruškom. Potom si upravili krídelká, spustili hrvoľky, zamkli zobáčiky a zatisli tuho očká. Dravá zver stíchla po brlohoch, statok zhlboka vyfúkol horúcu paru na mladú rosu, po salašoch zatíchly gajdy, valasi pospali, na ohniskách sa rozpadávaly posledné hlavne, ovce zaľahly do košiarov a psi nastrčili uši.
     </tei:p>
     <tei:p>
      V chatrči  bola príjemnejšia  tma. V  sporáčiku  praskal  oheň. Teplé  svetlá  vystrekovaly  zo  škár  liatiny  a  veselo  trepotaly  na povaline  a  po  stenách.  Suché  drevo  hrád  od  nich  zažiarilo, rozvoniavalo a začalo hriať.
     </tei:p>
     <tei:p>
      Ležal  som  už  na  priči.  Vzdialené  šumenie  ma  uspávalo. Rozohriaté prítmie mi zatláčalo mihalnice. Pomaly som zabúdal na svet a na seba, ale náhle upozornilo ma Favé ucho, že sa na jeho
     </tei:p>
     <tei:p>
      strane niečo deje. Najskorej sa tam silnejší prúd vetra otrel o roh, ale znelo to tak, ako by sa voľakde začínalo tiché vírenie, ako by niekto vchádzal do ustálenej vody a opatrne kráčal smerom ku mne. Voda stúpala, nepokojné vlnky čľupkaly mi okolo hlavy, vnikly mi do ušú. Niekto stál už neďaleko mňa a svojím rozhodným pohybom búril noc. Súčasne voFakto iný, čo stál už pripravený na druhej strane, priložil pod strechu sochor, zavážil, až v celej väzbe zaprašťalo, aby mu  urobil  priechod.  A  keď  som  sa  celkom  prebral,  videl  som prichádzať Zunu.
     </tei:p>
     <tei:p>
      Schádzala ku mne s oblohy v sprievode dvoch jagavých hviezd. Hviezdy boly zelené a ona biela. Hviezdy boly malé a ona bola veľká. Svojím telom zaplnila celú nebeskú klenbu, ale sniesla sa tíško ako vták. Kadiaľ prechádzala, trúsila svetlo. Vyzeralo to tak, ako by niekto niesol pred sebou lampu. Ale ona si priniesla aj vôňu, preto tamhore podobala sa slncu a tudolu višňovému štepu. Vlasy mala spletené a upravené okolo hlavy do hrubého venca, ozdobeného kalichmi divej ľalie. Dva jej svietily nad čelom a dva visely miesto náušníc popri škraniach. Pokým sa vznášala, oči i líca jej žiarily, keď si prisadla ku mne, obelela a schladia ako nevesta, ktorej spustili riasnatý závoj na tvár a ktorú vykropili svätenou vodou. Složila si ťažké ruky do lona a povedala:
     </tei:p>
     <tei:p>
      Zprvu som nechápal. Mal som slabú vieru, lebo som si povedal: Never, či nebadáš, že má  neskutočné telo? Iba zo svetla.  Nieto príčiny jej veriť. Nemá opodstatnenia. Celý jej zjav vystúpil iba z teba, kde sa už dávno vytvoril v rovnakých okolnostiach. Veď si ešte napoludnie povedal: príde s dnešnou nocou, keď hory zašumia, ozvú sa jej kroky vodou, potom zapraští väzba a roztvorí sa povalina. Sto ráz sme skúšali poriadok týchto zvukov, aby sme si ich zapamätali, aby nezlyhaly, sto ráz sa nám ona zjavila v takejto istej podobe i v tomto  prostredí,  len  sa rozpamätaj  a  priznaj.  Ale ona povedala: Počula  som  spievať  tvoju  radosť.  Pomedzi  pootvorené  pery vypúšťala pomaly slovko za slovkom, jej sladký dych dotýkal sa priamo mojich úst, ako by ma bozkávala, a bolo to ako tuhé víno,
     </tei:p>
     <tei:p>
      ako plné poháre jagavého vína, ktoré prikladáme v roztúžení na smädné ústa, ochutnávame prostriedkom jazyka na zadnom mäkkom ďasne, ktoré púšťame dolu hrdlom, zpočiatku po troške s dlhšími prestávkami, potom rýchlejšie a nakoniec v nepretržitom hladkom prúde, ktoré vniká do žíl, rozplameňuje krv a ktoré cítime potom v údoch ako slabú lenivosť, v bokoch ako stúpajúcu horúčku, v prsiach ako mocnú túžbu a v hlave ako šialenosť. Preto som sa vzchopil a premohol tieseň. Naplnil som sa rýchle čerstvejšími silami. Na oči lialo sa mi presvedčivejšie svetlo, do ušú vnikaly mi určitejšie zvuky, videl a počul som nový jasnejší a obsažnejší svet, nové predmety, chápal som ich hlbšie, obsažnejšie, ako by sa mi začala zrenička čistiť.
     </tei:p>
     <tei:p>
      – Naozaj si to ty, tvoje oči, tvoje ústa, tvoje hrdlo, môžem sa ťa dotknúť?
     </tei:p>
     <tei:p>
      Naozaj. Bolo mi dovolené všetko. Sedela nehybne predo mnou, s nohami pohodlne složenými pod seba. Prehnutá linaj jej nahých ramien opierala sa lakťami o vystupujúcu oblinu rovných stehien a vplývala do priehlbiny tichého lona, ako by odtiaľ brala osviežujúcu vlahu a teplotu. Rubáš sa jej vpredu trochu vykasal, bolo vidieť odhalené koleno pravej a spodnú čiastku s členkom a prstami ľavej nohy. Pozerala na mňa otvorenými očami a čakala ma so svojimi vysokými bokmi, so svojimi šmykľavými plecami, s celou svojou hladkosťou a teplotou, čakala ma pokojne, ako očakáva laň pod koruchom, zapáleným októbrovým slncom, na splnenie svojej túžby. Bolo  ako veľké  jablko,  odpadnuté  do jesennej  rosy. Sama  bola svieža,  ale  okolo  nej  tuhlo  svetlo.  Hviezdy  sa  jagaly  a  nebesá zvonily. Telo mala teplé a ťažké ako cesto. Voňala trochu zaparenou mládzou, trochu feniklom a trochu cimetovou múčkou. Boly to tri samostatné vône, ktoré sa stretaly iba na mojom čuchu, na mojej sliznici  uprostred  nosa,  a  práve  preto  boly  prenikavé  a  pálčivé. Rozochvievaly moje smysly, pripomínaly mi jej prsia, bielučké a krehké, napružené mladosťou, s hrotmi tvrdými a pohyblivými ani guľôčky brusníc, jej hlboké boky s jemnou kožkou, jej vypukliny ramien i nôh, jej poddajné vlasy, bubnovanie krvi v sluchách a na krku, navlhnuté pery, tvrdý chrup, pálčivosť úst a všetku tú rozkoš, čo bola utajená v jej zdanlivo pokojnom tele. A bolo to tak, ako by
     </tei:p>
     <tei:p>
      som ležal v sedielku Veľkého zvona horeznačky, hľadel do teplej oblohy nado mnou, ktorej sa môžem dotknúť čelom, ústami i šírkou svojej hrude, lebo previsuje ku mne nadol, a uvažoval: Je velebná i preto,  že  krášli  môj  obzor  a  vždy  uprostred  nej  prevaľuje  sa nepokojná  slnečná  guľa so svojou nevyčerpateľnou  teplotou,  ale najmä preto, že nosí život a v čas potreby napája smädné ústa zeme. A hľa, mne je dovolené napiť sa priam z nej. A hneď, ako by som sbehol žiadostivými očami na dolinu s mäkkými tieňmi hôr a so svetlými fliačkami polí, kde sa odlišujú svetlom i farbou jednotlivé hony, ako sú podelené medzi gazdami a vravel: Nuž, môžem byť i tam, kde je cez deň i v noci sparno, kde zem páchne plodnosťou, všetkým som i ja presiaknutý, lebo i vo mne prúdi život, ktorý je najväčším zázrakom Stvoriteľa.
     </tei:p>
     <tei:p>
      – Čakal som ťa, – povedal som.
     </tei:p>
     <tei:p>
      Mala  teraz  veľké  vysvietené  oči  ako  jazerá,  po  ktorých  sa rozlieva luna. Pripínala ich na mňa a hľadela preplnenou dušou. Cítil som, ako mi tento pohľad rozširuje žily a rozputnáva telo. Hruď sa mi rozpínala a do ramien mi pribúdalo síl. Mohol som si ju vziať. Bola mi na dosah rúk. Ale ja som nechcel porušiť jej krásu skôr, kým sa nepresvedčím, že mi neprináleží len telom, ale aj srdcom, preto som povedal:
     </tei:p>
     <tei:p>
      A potom som vravel:.
     </tei:p>
     <tei:p>
      Láska má takú hodnotu, akú jej my dávame. U zvierat je preto taká všedná, že sa jej zmocňujú iba žiadosťou svojho tela. Ale my ju musíme prijímať aj srdcom, aby nás obsiahla oboch s celým naším životom, s celým naším obapolným svetom i časom. Nič nemôžeme brať zo seba a klásť mimo nej, lebo tým by sa znehodnocovala, vyprázdňovala a raz by sme ju našli vyrabovanú a pustú. Bolo by nám v nej chladno a obviňovali by sme sa preto navzájom z hriechu. Ľudia putujú celými desaťročiami za jediným dníkom svojho času, prebehnú sedem krajín za malým kútikom svojho sveta, roky sa prehrabúvajú v popole svojho života, aby našli a roznietili iskierku, na ktorú vo svojom náhlení pozabudli, lebo láska je náročná: chce od človeka všetko, a kto jej nič nedá, nemôže od nej ani nič brať. Pomysli si len, že sme boli dlho od seba odlúčení. Keby sme teraz
     </tei:p>
     <tei:p>
      ten čas preklenuli mostom jedinej noci, stratili by sme hodný kus života. Bola by to štrbina, ktorá by sa nedala ničím zaplátať. Možno by nám spôsobila mnoho nepríjemností. Preto bude lepšie, keď sa ešte teraz vrátime a začneme tam, kde sme sa rozlúčili. Len sa rozpamätaj: bolo to na lúkach niže mlyna. Ty si ma odprevádzala. Bolo nám obom smutno. Ale teraz sa budeme navzájom tešiť, lebo sa viac nerozídeme. Budeme sa navzájom prebíjať k sebe. Možno to bude dlhá cesta, ale nech, tým lepšie, pôjdeme spolu a budeme sa spravovať vlastnou vôľou. Niekde pobehneme, niekde sa pristavíme. Nemusíme sa ponáhľať. Nič nám nemôže ujsť. Co neochutnáme dnes, necháme si nazajtra. Budeme ako na hodoch, sami pri dlhom a bohato  prestretom  stole.  Každý  deň  načneme  inú  misu  s  inými jedlami  a najväčšiu s najsladším obsahom necháme si nakoniec. Zatiaľ skúsime všetky chute, aby sme mohli potom bohatstvo čím plnšie prijať. Dnes sa uspokojme tým, že sedíme na kraji toho dlhého stola a vidíme pred sebou celú hostinu, celú bohatú sýtosť nášho šťastia.
     </tei:p>
     <tei:p>
      Počúvala ma a myslím, že ma i rozumela.
     </tei:p>
     <tei:p>
      – Hľa, – povedal som, – ponechávam ti tvoju čistotu, ale ťa nczavrhujem. Môžeš u mňa zostať, ba môžeš so mnou už vždy prebývať. Tu vedľa mojej postele máš svoju posteľ, ale ponechávam ti slobodu, aby si mohla byť ešte dievčaťom, usmievavým, veselým, akým si bývala voľakedy. Nebude to dlho, len niekoľko týždňov, ale je to potrebné pre naše šťastie.
     </tei:p>
     <tei:p>
      Poslúchla ma. Pokorne sa odtiahla odo mňa a schúlila sa do kotúčka.
     </tei:p>
     <tei:p>
      Bola  pokorná  a  krotká.  Dala  sa  poukrývať  kepeňom  a nepreriekla ani slova. Ležala s primknutými ústami.
     </tei:p>
     <tei:p>
      Ja som sa vystrel vedľa nej, a kým zaspala, hľadel som jej do očú, aby mi jej zjav vošiel i do sna.
     </tei:p>
     <tei:p>
      Vonku zatiaľ vyšiel mesiac a noc stuhla. Bola ani priehľadný tenký ľad na potoku a mesačné svetlo ani kryštálový srieň na tomto ľade. Svetlo vniklo otvorom na povaline i dovnútra. Ľahlo si medzi nás, roztiahlo sa bledým pásom po dĺžke celej priče a stúpalo hore k otvoru a potom cľalej až k hviezdam ako hladká stena.
     </tei:p>
     <tei:p>
      Vtedy som ju už nevidel, ale počul som jej srdce.
     </tei:p>
     <tei:p>
      Vravelo:
     </tei:p>
     <tei:p>
      – Som na tejto strane, – odpovedalo moje srdce.
     </tei:p>
     <tei:p>
      – Lebo ťa nerozoznávam, si tak ďaleko odo mňa, že sa mi zdá, ako by sme boli vzdialení celé storočie.
     </tei:p>
     <tei:p>
      – To je klam. Sme celkom blízko pri sebe a stena nám nerobí prekážku. Môžeme prechádzať ňou bez námahy.
     </tei:p>
     <tei:p>
      – Nezdá sa mi. Stáli sme na rovnej ceste a teraz sa tá cesta medzi nami prelomila, letíme dolu každý po inej strane
     </tei:p>
     <tei:p>
      – Áno, cesta sa zlomila, ale my padáme k sebe.
     </tei:p>
     <tei:p>
      – Rozplývaš sa mi pred očami do hmly.
     </tei:p>
     <tei:p>
      – Nasledujem ťa.
     </tei:p>
     <tei:p>
      – Klop, klop!
     </tei:p>
     <tei:p>
      – Klop!
     </tei:p>
    </tei:div>
    <tei:div type="chapter">
     <tei:head>
      VII.
     </tei:head>
     <tei:p>
      náhlivo a pohotové pozrel som do kútika ku stene, kde mala ležať ona.  Ešte  ma  pamäť  miatla.  Prenikavý  lesk  jej  očú  vynáral  sa zreteľne z tmy, ale keď som dlhšie hľadel, v kúte nebolo nikoho, len starý kepeň tam bol pohodený a sošúľaný, ktorý som však i ja mohol v spánku strhnúť so seba, odkopnúť a pokrčiť. Ba ani stopy po druhom ležovisku som nevypozoroval.
     </tei:p>
     <tei:p>
      Och, to mi nešlo do hlavy. Veď celkom iste v noci bola tam, díval som sa na ňu. Tuto cez postriedok bol pás mesačného svetla, ktorý nás predeľoval, ale ja som mohol načiahnuť ruku, lebo tá priehrada  nebola  z  nejakej  pevnej  hmoty,  svetlo  sa  podávalo, prekrojilo i ruku, no bezbolestne, a bol som za stenou na tej druhej strane, kde bola ona. Držali sme sa za ruky. Celkom tak bolo, ako vravím, držali sme sa za ruky a ja som mohol cítiť, ako ju občas zalieva var. Bože môj, ako je možné, že ju nemôžem teraz vidieť. Prekvapený uvedomoval  som si znovu celé zjavenie  a, napodiv, každá podrobnosť z neho uchovala sa mi v pamäti a tak živo a bezprostredné  pôsobila  na  mňa,  že  nebolo  potrebné  shfadávať  a nadväzovať popretŕhané vlákna, vymýšľať zabudnuté čiastky, aby sa povypĺňaly medzery, ak to robievame, keď sa chceme rozpamätať na priebeh niektorého zaujímavého sna.
     </tei:p>
     <tei:p>
      Znova, ako by sa obraz opakoval, zažiarila jej tvár, ošľahnutá tichým  bleskom,  a  mohol  som  zreteľne  vidieť  vysoké  čelo  s načuchranými chĺpkami vlasov, čo padaly na sluchy, tmavé zreničky pod obočím, nos, ústa, okrúhlu bradu a vyplnené líca ako v tej chvíli, keď schádzala shora ku mne v sprievode dvoch tancujúcich hviezd. Znova som badal tlkot jej nepokojného srdca, ako by som mal ešte vždy jej ruku vo svojej. Toto a ešte všeličo iné nástojčivo doliehalo na  mňa  a  presviedčalo  ma,  že  pri  mne  naozaj  bola.  Pravdaže, nadúvala sa vtedy okolo mňa noc, tma, a tá rada premieňa a oživuje predmety. Ak ich úplne nerozčuchre a neprehltne, zahadzuje na ne tmavé odedze, ušúľa im nohy, ruky, prilepí hlavu, dáva im podobu ľudí, ktorých práve v ten čas čakáme alebo hľadáme. No ja som nechcel uveriť, že by aj mňa bola po celý čas šialila, radšej som sa pustil do prehľadávania koliby, či reku niekde na svitaní nevyšla.
     </tei:p>
     <tei:p>
      Dvere  držala  zvnútra  ťažká  závora.  Sám  som  ju  večer zakvačoval a nebola pohýbaná. aj okenica bola pevne zapadnutá do
     </tei:p>
     <tei:p>
      rámu. Tade nemohla odísť.
     </tei:p>
     <tei:p>
      Stál som bezradný a načúval, či sa niečo za stenami nepohýbe, či odnekiaľ zas neslietne a nezjaví sa. Bolo počuť pukanie v doskách a v hradách, azda pukla väzba tuhore, ako sa o ňu opieralo mladé slnko, ale nikde šum a kroky, ktoré by nasvedčovaly tomu, že sa vracia. No potom mi sišlo na um, že v noci prichádzala shora: najprv sa mi nad hlavou ukázal pruh oblohy s trblietavými hviezdami, i prievan ma odtiaľ zavalil, a to nebolo možné, keby sa povalina nebola  v  niektorom  mieste  otvorila.  Azda  budú  niekde  dosky pohýbané.
     </tei:p>
     <tei:p>
      A naozaj bolo tak. Sotva som ruku mocnejšie oprel o povalina nad pričou, rozvalily sa dve širšie dosky na obe strany a rozovrel sa mi nad hlavou otvor, kade sa mohla poľahky prešmyknúť osoba.
     </tei:p>
     <tei:p>
      Záplava ligotavého svetla sa vyčrpla na mňa prudko tadiaľ, ako by som bol preboril dno bočky, kde sa sbieralo tekuté zlato. Chvíľu som nevidel nič. Ten dravý príval pripravil ma na čas o zrak. Zdalo sa mi, že mám na očiach okuliare, v ktorých sa topia sklá. Hladušká teplota stekala mi po lícach, zalievala celú tvár i hrdlo ako prúd horiacich sĺz, nuž myslel som, že plačem, lebo veru radostný plač pokladal  som  vtedy  za  najpríhodnejší  prejav  svojho  pohnutia. Podaktoré žeravé kvapôčky prepálily mi i kožu na tele, vnikly do krvi, kotúľaly sa po žilách a zvonily. Ach, vari som celý horel. Chytilo sa mi srdce a plameňmi, čo ma bozkávaly náruživo zvnútra i zvonku,  prenikala  do  mňa  neskonalá  radosť,  zasiahla  dušu  a rozprskla sa tam ani zápalka, pohodená do tmy, lebo v tej chvíli som svätosväte veril, že Zuna bola v noci pri mne, a verím to ešte i dnes, hoci  pochybovačný  rozum  by  namietal  proti  tomu  všeličo,  ba prichodí mi veriť aj to, že sostúpila ku mne priam zpomedzi hviezd, veď či ma často voľakedy nepresviedčala, že mnohých ľudí, najmä zaľúbené dievčatá, prehltáva a vynáša dúha po daždi až ku hviezdam, kde blúdia, kým nezočia niekde na zemi svojho milého, ku ktorému ich potom láska za jasnej noci privádza. Keď mi to rozprávala, bol som malý a myslel som si, že láska je dobrá víla, ktorá privádza dievčatá ku chlapcom, aby ich oblúdila hrami, ale i teraz verím, že láska, keď chce priviesť k sebe dvoch ľudí, neprekonáva poľahky len tie svety, čo bývajú predelené diaľkami, morami a povetrím, ale i tie,
     </tei:p>
     <tei:p>
      čo predeľuje smrť.
     </tei:p>
     <tei:p>
      Zdržala sa pri mne do svitania. Dlhšie sa jej ani nepatrilo, zlé jazyky by ju napádaly, a vari aj preto sa sponáhľala na dolinu, že ráno musí opatriť  domácnosť  a  slepého  otca.  Pravdepodobne  sa chcela so mnou aj rozlúčiť, no ja som ma! hlboký spánok, nechcela ma budiť. Hej veru.
     </tei:p>
     <tei:p>
      Pochybnosti sa zo mňa razom rozpŕchly a hneď mi bola i koliba prinízka,  tiesnivá  a  dusná:  povala  páchla  starou  sadzou,  steny črvotočinou a kúty blšími brlohmi. Cnelo sa mi za širokánskymi priestormi a za dúškom čerstvého povetria, preto som sa prevliekol otvorom hore na strechu, ale najradšej bol by som sa vyšvihol ako kameň z praku a letel  vypätým oblúkom ponad rozložené hory, vypučené vrchy a priľahnuté doliny, lebo i ľahkosť mi nadnášala telo, i sila mi napružovala svaly.
     </tei:p>
     <tei:p>
      – Ha, hóó, – zavolal som mocne pomedzi dlane, keď som stál nad poľanou, aby aspoň môj hlas zaletel na miesto, kde ma ťahala túžba.
     </tei:p>
     <tei:p>
      – Ha, hóó, ha. hóó, ha, hóó, – vracalo sa ku mne so všetkých strán, ako by všade nad úvraťami stáli chlapi s priloženými dlaňami na ústach a volali plnými hrdlami, vydráždení takou istou neskrotnou a jarou silou.
     </tei:p>
     <tei:p>
      – Ha, hóó, – zaliehalo mi potom ešte dlho na uši, a keď už všetky hory stíchly, priniesol mi vietor, čo podúval slabo hore od Prietržín, jej odpoveď.
     </tei:p>
     <tei:p>
      Jaj, čiže bolo utešené ráno.
     </tei:p>
     <tei:p>
      Povetrie sa dalo piť miesto mlieka. Tieklo pomaly v rovných pruhoch po holiach  a úplazoch.  Pri skaliskách  bolo badať slabé vlnenie, ale to zaraz prihládzal vietor. Na doline ukladaly sa vrstvy dúhových farieb. Spodnú podložku malý tmavšiu a mútnejšiu, lebo tam najskôr biele výpary rozpúšťaly i navlhnutú zem, husté šťavy koreňov,  voňavé  olejčeky  kvetov.  Priehľad  však  nebol  tým pozastieraný, ba zdalo sa, že farebné vrstvy premaľovaly  všetky predmety,  alebo  aspoň  sotrely  s  nich  prach  predošlého  dňa  a pavučiny predošlej noci, lebo či si hľadel na zástupy stromov, či na fliačky  kosodreviny,  priľahnutej  k  úbočiu,  čo  sa  zdaly  ani odpočívajúce kŕdle čiernych oviec, alebo na pusté polia šedivkastých
     </tei:p>
     <tei:p>
      skál, či na previsnuté bralá, osamelé, škvrnité balvany s obnaženými a  sklonenými  hlavami,  podobné  putujúcim  mníchom,  všetko vystupovalo z diaľav, priskakovalo k tebe a bolo také zreteľné vo všetkých podrobnostiach a čistunké, ako by sa bolo prečíšťalo v prameni a ponatieralo odvarkami najtuhších bylín a korienkov, alebo ako  by  si  bolo  na  tento  deň  oblieklo  nové,  vypraté  šaty. Najspodnejšie hlbiny zdaly sa prichlopené sklenými tabuľami, 1 bo na ne zaľahýnaly ešte ťažké tiene, no i ta zabehly bez namáhania oči a  nespozorovaly  len  krúženie  čiernych  vtákov,  ale  i  chvenie striebristých pavučín, rozvešaných po krúžikoch mladej rakytiny, baziny a malinčia, brnkanie belaskavých, pozlátených a všelijako fŕkaných chrobáčikov, oceľových múch, drobných motýlikov, ba i prskanie poskakujúcich bystrín. Nadol, kde len oko mohlo doskočiť, brnely sa hory, tmavozelené od samej svrčiny, husté a rozliate do šírav ako more, čo sa bolo práve na stranách zodvihlo do dvoch strmých vín. Len tu a tam sa vynáraly trochu svetlejšie  koruny listnatých stromov. Keď to boly horské lipy, pokolembávaly sa ani venčeky, čo vari popúšťaly dievky na vodu za jarných prívalov, ak to boly vysoké osiky alebo brezy, podobaly sa kúpajúcim sa ženám s bielymi telami a s rozpustenými vlasmi. Málokde bolo badať skrytú polianku  alebo  rúbanisko.  Vysoko  nad  hory  do  polkruhu,  ako stolovanie  vznešených  hodnostárov,  dvíhaly  sa  vrchy.  Och, podajedny boly už úctyhodní starci. Skláňaly unavené hlavy, lysé na temene a pri škraniach šedivasté, alebo tuho o voľačom rozmýšľaly, alebo  v  hlbokom  rozjímaní  žiadaly  si  osvietenie  rozumov  pred dôležitým  rozhodnutím.  Tie  vzpriamené,  s  vystrčenými  holými grúňmi, kde sa trblietaly strakaté venčeky skalísk ani kovové metále, kycôčky  reťaze  a  iné  odznaky  rytierskej  hodnosti  na  vypätom hrudníku, nemohly sa im vyrovnať dôstojnosťou a múdrosťou, hoci nadutosťou mohly prevýšiť samého vládcu svetov. Podaktoré malý kardinálske čiapočky z jednoduchého lišajníka, iné len venčeky z kosodreviny, ako mávajú skromní otcovia chudobných františkánov, iné zas zúbkované korunky, poprepletané ovisnutými retiazkami z drobného  kamenčia.  Niektoré  malý  na  končiaroch  celé  veže, miestami sliate, inde členené ako ťažké prilby, vytesané priam zo žuly. A medzi nimi najvyššie trónil Veľký zvon. Bol označený
     </tei:p>
     <tei:p>
      vysokou mitrou s dvoma zlatými rohmi, z ktorých sršaly zelenkavé blesky, lebo na ich ostrých hranách štiepalo sa mnoho lúčov.
     </tei:p>
     <tei:p>
      Ach, bol som proti nim malý zemský červíček. A ako som tak medzi nimi stál, hraly vo mne všelijaké city– Hneď ma schytávala hrôza a prichodilo mi tvárou padnúť na zem, čelom udierať o skaly a koriť sa, no súčasne brala ma pod ochranu povznášajúca láskavosť a veleba, čo sa skláňala s výšin dolu a hľadela na všetko stvorenie zblízka  bielym,  čistučkým  a  nevinným  zrakom,  lebo  od  vekov napájala sa priam z nebeských prameňov božou milosťou.
     </tei:p>
     <tei:p>
      Nad dolinu vystupovalo slnce. Bolo biele ako najžeravejší uhlík, len jeho okrajom sa triasla tenušká belaskavá obruč. Podobalo sa holubici svätého Ducha, ktorá rozprestiera posvätenie nad celý svet, sosiela požehnanie  všetkému, čo vstalo práve z lóže a vzdávalo Stvoriteľovi vďaku za udržovanie.
     </tei:p>
     <tei:p>
      Neodvážil som sa pozrieť naň. Nestačilo sa ešte zahaliť parami, nuž vypaľovalo nemilosrdne oči. Radšej som sledoval preletovanie lúčov predo mnou. Bolo to ľahšie a príjemnejšie. Mihaly sa ako dlhé ihlice. Na hrotoch niesly ligotavé kvapôčky horiaceho zlata alebo živej vody a na koncoch sa chvely. Kde dopadly, tam naskutku vyšľahly drobnušké plamienky, ktoré napodiv ničomu neuškodily. lebo čokoľvek zasiahly, nezotlelo na uhlík, lež zabrnelo sa živšími farbami,  zdvihlo,  navidomoči  rástlo,  pohybovalo  sa,  napĺňalo povetrie horúcim prachom, ako by bola vošla doň tvorivá sila.
     </tei:p>
     <tei:p>
      V tú chvíľu začaly doletúvať i na poľanu podo mňa. Drobné plamienky ako množstvo malinkých ružovkastých háďat zamrvilo sa na zemi a potom sa plazilo rýchle nadol miernym svahom, metaly hybkými tielkami, poskakujúc s kríčka čučoriedia na iný kríček, s kvetu na kvet, všetkým ľahučko hýbajúc, ako by sa vietor slabo ošuchoval o zem. Nevídaná hra tu bola zmnožená a skrášlená aj tým, že na sklených lístočkoch čučoriedia čupely nepokojné kvapôčky rosy, ktoré nevydržaly také šteklenie a pichanie ostrých lúčov, a aj najslabší pohyb bol pre ne povážlivý, lebo malý hladké lôžko a samy holý  starostlivo  vybrúsené  a  zaguľatené,  nuž  najprv  sa  v  nich rozbryzgly blesky, zasvietily ani svätojánske chrobáčiky, a hoci na všetkých  stranách  stálo  jasanie  a  žiarenie,  ich  svetlá  holý najprenikavejšie, priam ako malé slnká; potom sa kotúľaly
     </tei:p>
     <tei:p>
      stebielkarni k zemi, ale hneď vyskakovaly zpät na lístky, ako by ich niekto  bol  vystreľoval,  prehŕňaly  sa  stále  medzi  blbotajúcimi plamienkami, pobehávaly sem-ta ako živé striebro, čím vznikalo perlenie, ktoré premieňalo polianku na nepokojnú hladinu zlatého jazera.
     </tei:p>
     <tei:p>
      Teraz ma slnce prehrievalo shora i zdola. Popriliepalo sa mi na telo a stekalo vsadia! ani teplý med. Istotne i po mne prebehly nepokojné plamienky a na kožke medzi chĺpkami spôsobilý čarovnú hru oživenia, lebo naraz vstúpil do mňa nepokoj, ako by sa mi pod kožou roje drobného hmyzu zamrvily, ako by som sa bol nalieval miazgou. Šaty sa mi stály nepríjemnými. Tiesnily ma vo všetkých švoch, holý hrubé, drsné, ťažko som znášal ich tlak na telo, a okrem toho neodolateľne ma ťahalo ponoriť sa do toho trblietania podo mnou, vytrepať sa v rose ako vták, ktorému prevlhlo a priľahlo v spánku perie, lebo musel som niečím prejaviť nesmiernu radosť.
     </tei:p>
     <tei:p>
      Zahrkútal som šťastím ako holub, poshadzoval šaty, a hop, dva kotrmelce,  a  ešte  jeden  ponad  pník,  oblečený  do  zamatového kabátika, priam do rozpereného rebričia. Potom som sa poprevaľoval ani  ryba  s  bielym  bruškom  a  s  hladkými  dúhovými  bokmi  v kryštálovej vode nad strakatinou meniaceho sa piesku a zostal som ležať na chrbte, prudko oddychujúc otvorenými ústami. Po ružovom tele behaly mi sem-ta perly, čo sa vari rozkotúľaly z pretrhnutého skvostu.  Boly  bielučké  ako  z  ľadu.  No  súbežne  s  nimi  pod presvietenou  kožou  kanálikmi  žíl  kotúľaly  sa  iné,  čo  boly  zas tuhočervené  ako  rubín.  Oboje  žiarily.  Tie  zvonku  bielym  a  tie zvnútra červeným svetlom.
     </tei:p>
     <tei:p>
      Okolo  mňa hýbalo  sa rebričie  ako  živé páperie.  Malo  plno voňavého tepla. Pomedzi drobné rebierka preosievalo slnce. Lúče sa už pretiahly  ponad poľanu a vyhrávaly. Tichá  muzika  niesla  sa oblohou, živila moju radosť v prsiach a nútila ma do spevu. A nebolo treba dlhého priberania sa, pieseň toho rána bolo tak ľahko vytvoriť, ako prevaliť kotrmelec na čučoredniaku. Melódia sama vyčrpla sa mi z hrdla a vpletala do rozihraných lúčov.
     </tei:p>
     <tei:p>
      Práve vtedy sa ozval odnekiaľ i môj drozd, ktorý ma bol privítal piesňou už prvého rána na holiach. I jeho vari tá istá príčina ťahala do spevu, nuž spievali sme spolu, sväzovali veršíky do piesne o
     </tei:p>
     <tei:p>
      jednej radosti. On ma poprednil, lebo bol skúsenejší:
     </tei:p>
     <tei:p>
      A ja som hneď pridal:
     </tei:p>
     <tei:p>
      A potom sme pokračovali:
     </tei:p>
     <tei:p>
      Stíšte  trepotanie  svojich  krídel,  červené  krivonosky,  ak  ju zbadáte nablízku pri sliedení za rannou rosou tisinového ihličia, lebo ktoráže jedľa by mi dala balzam na dušu, ak by sa mala vyplašiť moja milá teraz, keď som ju našiel.
     </tei:p>
     <tei:p>
      Dlhá zima mučila ma dlhými mrazmi, ale moje telo nekrahlo, ako krahly a ľadovately kôrky jasena a korucha, moja krv netuhla ako voda v prameňoch a v studienkach, bolo mi teplo i bez slnka, lebo ma prihrievala túžba po mojej milej, ktorá bola tak ďaleko, že ani mesiac nevedel doniesť o nej zvesť.
     </tei:p>
     <tei:p>
      Oj, dlho, veľmi dlho som vyčkával moju milú a clivel som samotou.
     </tei:p>
     <tei:p>
      Čakal som ju s prvým vetrom, ktorý priletel s tej strany, kde ona zašla, a donášal jar. Vyzeral som ju medzi bielymi snežienkami, ktoré najprv zacengaly, keď dobehly na úbočie slabé lúče, kde zem bola veľmi smädná a povylizovala všetok sneh, ale neprichádzala a nespozoroval som ju.
     </tei:p>
     <tei:p>
      Keď ozvena roznášala po doline kukučkin hlas a pišťanie slúk prilákalo podperených poľovníkov do barín, kde žubrienky začaly pretrhávať perinky, lebo ich už ani v noci, ani cez deň nepotrebovaly, vyvolával som ju, a sotva žlté a biele kvety porozkvitaly na lúkach,
     </tei:p>
     <tei:p>
      ponáhľal som sa k nim, stieral bosými nohami prvú rosu, hľadajúc moju milú medzi nimi, lež ani tam jej nebolo.
     </tei:p>
     <tei:p>
      Oj, veľmi som clivel samotou, lebo odnikiaľ neprichádzala moja milá, ale keď zatíchol môj hlas, unavený márnym vyvolávaním, a keď mi hruď rozdierala neutíšená túžba, vyplávala zo súmraku noci, slietla ku mne z otvorenej oblohy, lebo neskrývala sa medzi kvetmi, ale medzi hviezdami, nuž odtiaľ prišla.
     </tei:p>
     <tei:p>
      Teraz  sa  mi  vrátil  hlas,  prepíňa  mi  hrdlo,  lebo  ma  pojala nesmierna ľúbosť.
     </tei:p>
     <tei:p>
      Ach, teraz môžem zas spievať, veď mi je nablízku a v mojom srdci rozvíja sa červený kvet lásky.
     </tei:p>
     <tei:p>
      Keď sa zodvihne slnko tak vysoko, že ho nedočiahne ani jeden končiar, i môj kvet bude rozvitý.
     </tei:p>
     <tei:p>
      Vtedy ho odtrhnem a položím so zelenou chvojkou hruštína na biele prsia mojej milej, aby sa stala mojou nevestou.
     </tei:p>
     <tei:p>
      Povedzte,  hviezdy,  čo  sa  teraz  skrývate  za  zlatou  záclonou lúčov, ale čo v noci vystupujete na oblohu a nazeráte oknami do každého kaštieľa, ktorá princezná nosí na prsiach krajšiu brošňu, ako bude nosiť moja nevesta? Zjavte mi, ak poznáte.
     </tei:p>
     <tei:p>
      Oj,  nijaký  skvost  nemôže  sa  vyrovnať  klenotu,  akým  bude ozdobená moja nevesta, lebo tento ukúva moje srdce z vlastnej krvi.
     </tei:p>
     <tei:p>
      Nakoniec  sme  obaja  zakončili  dvoma  trilkami,  ale  po stíchnutých holiach  vinula  sa ešte dlho melódia  a mäkký vietor sprevádzal  ju  na  slnečných  strunách  utešenou  muzikou.  Do  nej prilievalo sa zvonenie oviec a zádumčivé prepletanie fujary. Ani oviec, ani valacha som nevidel. Oči mi vymývala obloha. No, podľa toho, ako sa zvonenie a fujarovanie prebíjalo a zas zanikalo, ľahko som uhádol, že kŕdeľ sa ženie naprieč voľaktorou hoľou, ba aj to, kedy vystupuje na grúnik a kedy sa prehýba a zachádza do úplazu.
     </tei:p>
     <tei:p>
      Bezpochyby  na  holiach  sa  začínal  deň,  keď  priestor,  nadol ovisnutý k doline a hore preklenutý nebesami, naplní sa rozličnými zvukmi zvierat, vtáctva, hmyzu, ľudí, ako aj vody, slca a vetra, keď pre  vtieravý  a  samopašný  shon  sveta  okolo  teba  nevybadáš  ani felčiarskym  počúvadlom  vyklopkávanie  svojho  srdca  a  šumenie vlastnej krvi.
     </tei:p>
     <tei:p>
      Keby človek bol stromčekom, nuž v taký čas, keď všetko živé i
     </tei:p>
     <tei:p>
      neživé  rozpráva  o  sebe  a  o  Bohu,  sedel  by  tichučko  vo  svojej jamôčke na grúni, obklopený šepotajúcou šuvarou, a počúval by, počúval a neponosoval by sa na samotu, lebo od ľudí tudolu sotva by krajšie rozprávky počul ako od vetra, skál, lúčov a hôr, lež človekovi prináša deň starosti. Ach, jaj. Či je to len bieda. Chceš, či nechceš, musíš brúsiť hole, popresviedčať sa, či niektorý valašisko nepustil do siatiny, či v šlógoch sa robí, a kým obídeš grúne, slnce zanesie deň za Babu.
     </tei:p>
     <tei:p>
      Ach, ako som závidel stromčekom. Čože sa však dalo robiť? Povinnosť ma volala. Čas pokročil, bolo sa treba schystať, preto som sa zodvihol zpomedzi rebričia a kráčal zvoľna poľanou k chatrči.
     </tei:p>
     <tei:p>
      Tam bola drobná, učupená pod ozrutnou skalnou stenou, čo zahradzovala poľanu s hornej strany. Na stenu oprelo sa práve slnce. Nuž sotva som prišiel bližšie, chytilo sa mi telo od bieleho úpalu a zbíklo ani olejnatá fakľa. Dlžizné plamene začaly šľahať, plaziť a svíjať sa okolo, kým pod nohami cvendžaly posledné kvapôčky rosy. Ako som ich srážal s lístkov, vyskakovaly až ku kolenám a potom sa skotúľaly dolu píšťalou k členkom.
     </tei:p>
     <tei:p>
      Išiel som viac po pamäti. Oj, veď Pán Boh dal rybkám sklené záchlopky na oči, aby mohly hľadieť cez vodu, a ja som nebol taký opatrný,  kráčal  som  tiež  poblyskávajúcimi  hlbinami.  Biele  more svetla  siahalo  vysoko  nado  mňa.  Hladina  sa  nedala  dosiahnuť rukami, možno bola pod samučkou oblohou, tam, kde sa na modrine voľačo marilo, ako by víry alebo kŕdle vtákov, čo striehnu na rybky. Ja som kráčal dnom. V očiach čľupkaly mi teplé vlnky. Prúdenie sa opieralo na mňa zpredu, pristavoval a rozdeľoval som ho naspodku stehnami a hore prsami, pričom ľahučké podlievanie oblapovalo ma za boky a nadľahčovalo. Dýchal som povetrie, ale pil som i slnce, a tak moje telo nalievalo sa ani fľaša vínom. Najprv bolo ružové, potom sa však spriezračnelo, na každej oblinke sperlilo, prežiarilo a nakoniec z oblohy čľuplo doň i slnce. Ach, veru neviem rozpovedať, ako sa to mohlo prihodiť. Bolo najprv vysoko v oblohe, spriadalo v povetrí dlhočizné lúče ani zlatý pavúk, a naraz plávalo vo mne. Ci sa spustilo na lúči, či som ho prehltol s niektorým dúškom, naozaj neviem, len razom, ako som sa pokolembával pri kroku, aj ono sa pokolembalo, lebo bolo už vo mne. Menilo stále miesto. To kleslo ku
     </tei:p>
     <tei:p>
      kolenám, to zas vystúpilo ku hrdlu. To bolo preto, že sa mi krv polodžgávala pri chôdzi.
     </tei:p>
     <tei:p>
      – Ach, nesiem v sebe slnce. Ci to kedy svet slýchal, že by človek uniesol sluce? Veď sa rozpráva, že je väčšie ako náš svet a že by sa vraj z človeka kvapôčka krvi nevycedila, ak by sa opovážil k nemu priblížiť. A predsa sa zpofahky vošlo do mňa a neuškodilo mi.
     </tei:p>
     <tei:p>
      Vravel som:
     </tei:p>
     <tei:p>
      Táto radosť však netrvala dlho, lebo ako som tak prechádzal popod jedľu, ktorá mi stála v ceste, slnce zo mňa vyskočilo a v mojom tele rozhostila sa tma. Sletela z výšok náhle a bola ťažká. Divné. So slnečnou guľou som išiel ľahko ani vták a bez nej každý úd ma začal lomiť.
     </tei:p>
     <tei:p>
      – Jaj, treba sa sponáhľať ku svetlu, kde je život, lebo tmou vládne smrť, – uvedomoval som si v úzkosti, a nebola to len žiadosť môjho srdca, ale celého tela a každej jeho čiastky. Ešte dnes sa rozpamätávam, ako ma premklo neobyčajné náhlenie. Vari na mne každý vlások vyskočil, chcel sa odtrhnúť a utekať. Ani obzrieť sa mi nežiadalo, len čím skôr vybehnúť, ponoriť sa zas do teplého kúpeľa, ako by mi za pätami horelo, alebo ako by som vošiel na pôdu, ktorá sa  borí.  Viem,  utekal  som  pred  hrôzou,  dnes  mi  však  prichodí rozmýšľať, či tá hrôza pochádzala zo života alebo zo smrti.
     </tei:p>
     <tei:p>
      – Čo by som si počal, keby odteraz slnko prebývalo len vo mne– sišlo mi na um v tú chvílu. – Ha, ha, ha, to sa nedá predvídať, ha, ha, ha, v noci by som sa musel stratiť niekde medzi hory, lebo svetlo by vo mne nevyhaslo a ľudia ho vtedy nepotrebujú. V takom prípade by trval vo mne večný deň. – Kým ma zabávala táto myšlienka, hľadel som na miesto, kde má stúpiť už moja noha. Rástol tam tuhozelený mach s množstvom drobnučkých bielych kvetov. Chystal som sa prežívať novú radosť, lež vtedy ozvalo sa mi za chrbtom divé zaerdžanie a zbesilý dupot kopýt, nuž pristavil som sa za kmeňom a ohliadal zpät smerom hory.
     </tei:p>
     <tei:p>
      Bolo to len malé zdržanie a dnes tomu ďakujem za svoj život. Kým som pil opojenie slnca, ani na um mi neprišlo, že by som mohol byť cieľom zbojníckych očú, striehnúcich v húšťave. Nemal som
     </tei:p>
     <tei:p>
      potuchy, že sa ponáhľam do náručia smrti a že smrť chodí tak blízko vedľa života, ako blúdi tiež zároveň so svetlom.
     </tei:p>
     <tei:p>
      Z hory vybehúval môj Eguš. Vo svojom šťastí bol som naň pozabudol. Hoci každé ráno sme sa navzájom shľadávali, vtedy mi vypadol úplne z pamäti, a on, chudák, v noci sa túlal horou, aby neplašil moje šťastie, ale neprestal ani bedliť nad mojím životom. Neviem, čím som si zaslúžil od neho takú oddanosť. Keď vyskočil na poľanu, vzopäl sa prednými nohami do výšky, ako by prinajmenej chcel preskočiť na druhý grúň, a súčasne ovalil ma i ostrý výstrel. Od neho otriasla sa mi hlava. Ostal som pribitý na mieste. V zmätku najprv som myslel, že strela rozštiepila úbohému koňovi hrudník, ale keď  ma  ohlušenie  prechádzalo,  uvedomoval  som  si  trasľavé skučanie, čo prebehlo vari len na tri prsty pred mojimi prsami a rozbryzglo sa ani sklený čriepok o skalnú stenu. Telo mi schladlo, lebo od náhleho preľaknutia muselo sa mi stíšiť aj srdce. Opieral som sa o kmeň, ak by ma, reku, nohy náhodou neudržaly, a kým sa hory utišovaly,  predieralo  sa  od  hôľ  kryštálovým  povetrím  pokojné cenganie  pasúcich  sa oviec  a radostné  preberanie  na  fujare  ako čurčanie potôčika, čo na jednom mieste vsiakol medzi skálie a za kopcom  sa  znovu  prebíja  na  povrch  a  ligotavými  strúžkami  sa ponáhľa pomedzi okružliaky do svojho koryta.
     </tei:p>
     <tei:p>
      – Ach, to sa mi vracia život, – rozpamätával som sa a hľadel vyjavené okolo seba, najmä na svetlo, vykrojené odo mňa tieňom jedle, kde sa mrvilo množstvo drobuškavých bielych kvetov, ktoré sa zdaly teraz poskakovať ako rozpaprčené mušky, čo by rady svoje gosáčiky zavŕtaly do kožky. Mal som chuť trhať ich po jednom a mliaždiť ich medzi nechtami, ako mliaždievame blchy, a chcel som i mach rozprpliť, i neočaté slnce odtiaľ zahnať, taká zlosť vo mne zovrela.
     </tei:p>
     <tei:p>
      Rozrušené čuvy utíšil mi len teplý dych môjho koníčka, ktorý pribehol ku mne a vlhkou, mäkkou papuľkou oňuchával mi celé telo, lebo sa chcel presvedčiť, či z niektorého miesta nevymoká život.
     </tei:p>
     <tei:p>
      – Neboj sa, Eguško, mrcha zelina nevyhynie, – šteklil som ho po chriapach. – Zostal som ešte s tebou, len sa budem odteraz pri tebe hanbiť, lebo neviem, či ti niekedy splatím takú veľkú službu.
     </tei:p>
     <tei:p>
      Neviem, či ma rozumel. No vysmial sa mi na celú poľanu. Taký
     </tei:p>
     <tei:p>
      bol môj Eguš. Neskoršie som našiel pod skalnou stenou i guľku. Pochádzala z vojenskej pušky, a keď som sa s ňou náležíte i poihral na dlani, medzi psicou i v kolibe na stole, keď som ju bedlivo poprezeral, vyskúšal, do akej hĺbky by ma bola prevŕtala, ktorá žilka by  ju  bola  vypila,  keď  som  ju  už  na  dotknutie  poznal  medzi ostatnými vecami vo vrecku, zaniesol som ju ukázať aj Tavovi na Pálenice.
     </tei:p>
     <tei:p>
      Ten sa s ňou dlho nezapodieval. Zamrmlal mrzuto, lebo sa musel pre takú pletku vyrušiť z práce, nadstavil guľku proti svetlu pred svoje škuľavé oko a vyhlásil, že guľka priletela z Poľska.
     </tei:p>
     <tei:p>
      Vyvaľoval som nechápavo na neho oči, ako žiačik na rechtora, kým som nadobudol i ja také presvedčenie.
     </tei:p>
     <tei:p>
      – Veď môže mať pravdu, – dotvrdzoval som po chvíli, – v Poľsku sa teraz bojuje, nuž niektorá pochybená guľka zatúlala sa až sem.
     </tei:p>
     <tei:p>
      – -Hu, hu, hu, – zahučal spokojne na takú reč ryšavý Ťavo.
     </tei:p>
    </tei:div>
   </tei:div>
   <tei:div type="group">
    <tei:head>
     DRUHA ČASŤ
    </tei:head>
    <tei:div type="chapter">
     <tei:head>
      I.
     </tei:head>
     <tei:p>
      Nazdal som sa, že mi začala mladosť znovu kvitnúť. Všetky dni a noci boly krásne. Prichádzaly ku mne vo zvyčajnom poriadku a kládly mi k nohám svoje bohaté dary. Bolo to celé opojenie, celý živý  sen.  Nevychádzal  som  temer  z  rozčarovania  a  úplne  som zanedbal svoje povinnosti. Pastieri mali slobodu. Mohli sa so svojimi stádami rozísť po všetkých siatinách, nik im neprekážal. Ani do šlógu som nechodil.
     </tei:p>
     <tei:p>
      Zuna  bola  zprvu  uzavretá.  Hľadievala  na  mňa  vyjavene  a placho.  Ale  neskoršie  stávala  sa  vľúdnejšou,  ako  by  sa  bola zobúdzala.  Rada  počúvala  moje  spomienky,  i  sama  spomínala, rozpamätávajúc sa na každú podrobnosť. Bolo príjemné hľadieť, ako pritom oživuje jej tvár, oči, čelo, ako sa celá premieňa, vyjavuje a vracia z toho neurčitého sveta tajov, kde ju bola samota vyhostila, do toho sveta, kde som stál ja.
     </tei:p>
     <tei:p>
      Ráno sme sa obyčajne stretali pri starom mlyne. Ale máloktoré klbko by bolo stačilo osnovať cestu, ktorú sme potom do večera urobili.
     </tei:p>
     <tei:p>
      Zuna  sa  nebála  nijakého  nebezpečenstva,  lebo  nepoznala strachu.  Bola  odvážna.  Ľahko  a  bez  jediného  závratu,  ako  divá mačka, sliezala všetky strminy, temer holé skalné steny. Ako lasica sa preťahovala tiesňavinami a dierami, ako kamzík preskakovala priepasti.  Nijaká  prekážka  ju  nevedela  zastaviť  v  ceste,  ak  si zaumienila  niečo  dosiahnuť.  Bosá  a  prostovlasá  predierala  sa najväčšou chrapačou tmavých húštin a večer, keď si sadala niekde na poľanu a vkladala striebornú strunku do úst, aby vyspievala všetky dojmy, ktoré po grúňoch cez deň nasbierala, nebolo badať na nej únavy.
     </tei:p>
     <tei:p>
      Za krátky čas posoznamovala ma so všetkými svojimi priateľmi, dobrodincami i chránencami zo zvieracej ríše. Privádzala ma priam k ich  brlohom,  hoci  niekedy  také  podujatie  vyžadovalo  veľa trpezlivosti, námahy, ba niekedy bolo spojené i s nebezpečenstvom.
     </tei:p>
     <tei:p>
      Za bystrými veveričkami s chlpatými chvostmi museli sme sa driapať vysoko na staré smreky, skákať s konára na konár, visieť aj
     </tei:p>
     <tei:p>
      hodinu medzi nebom a zemou, kým sme ich nahovorili, aby boly k nám prívetivejšie. Za dudkami bolo treba liezť do dutín bútľavých stromov,  za  hadími  hniezdami  doprostred  skalných  úšustov.  Ale najťažšie bolo vysliediť mrzutého jazveca, jednak preto, že cez deň obyčajne sa motal starými suťoviskami pomedzi vysoké papradie, hľadajúc sladké korienky a medzi chrapačou smradľavé chrobáky, kde by ho nebol vyňuchal ani chrt, a najmä preto, že nemohol zniesť môj pach a vždy sa postavil proti nám v najužšom mieste svojej diery a zúrivo prskal, keď ma zbadal prikrádať sa kolenačky za Zunou, čo ako  starostlivo  by  som  si  bol  prv  telo  ponatieral  borcovými korienkami, rozmliaganými v ovčom masle. Zuna preto tvrdila, že musím mať zlý dych.
     </tei:p>
     <tei:p>
      Iba o jednom pomere sa mi nezmienila a tajila ho predo mnou aj potom,  keď  som  ho  objavil  nečakane  sám,  sledujúc  stopu samotárskeho vlka.
     </tei:p>
     <tei:p>
      Na toto podivné zviera ma boli už niekoľko ráz upozorňovali chlapi  zo  šlógu,  ale  keďže  ho  spomínali  vždy  v  spojitosti  so šialencom z Kotliska, nebral som ich reči vážne a len potom ma zaujala jeho prítomnosť medzi vrchmi, keď som na močarisku zistil stopu jeho pazúrov.
     </tei:p>
     <tei:p>
      Neskoršie mi nadbehol sám do cesty. Prebehúval podo mnou úplazom, a keď ma zbadal, bezočivo si ma premeral, ako by ma vyzýval na súboj. Túlal som sa vtedy hoľou bez cieľa, lebo už druhý deň som nenašiel Zunu doma, preto prišla mi vhod táto výzva. Hneď som nasledoval.
     </tei:p>
     <tei:p>
      Stopa viedla pomedzi skalné útesy úzkym žľabom do Vlčích jám. Bolo to jedno z najpustejších miest medzi vrchmi. Podobalo sa preliačine. Ležalo stále v tôni vysokých brál a starých zmrzačených jedlí,  ktoré  sa  udržiavaly  aj  pred  víchrami  na  výčnelkoch  a  v puklinách strmých skalných stien. Nad nimi krúžily často jastraby. Ľudia ich kolesili. Tvrdili, že sú plné jedovatých plazov a okrem vlkov že sa v nich zdržujú i ozrutné medvede. Myslel som si preto, že budem prvým človekom, čo vkročí na tie prekliate miesta, ale veľmi som sa zadivil, keď tudolu na rovienke som našiel Zunu, a najmä keď som ju videl v spoločnosti toho podivného zvieraťa, ktoré som prenasledoval. Obaja, deva i zviera, stáli proti sebe s blčiacimi
     </tei:p>
     <tei:p>
      očami v meravom očakávaní, ako by sa mali každú chvíľu na seba vrhnúť. Ale hneď som sa presvedčil, že ide iba o nevinnú hru, v ktorej Zuna má vedúcu a bezpečnú úlohu. Keď sa chcela priblížiť, zviera uskočilo, obehlo v polkruhu za ňu a vrtelo chvostom ako obyčajný krotký pes, a keď ho predsa dostihla a zvalila na zem, ovilo sa svojím telom okolo nej, vrčalo, cerilo zuby, občas aj myklo zúrivo hlavou, nadstavujúc papuľu, ako by ju chcelo chmatnúť do boka, ale vždy to bol iba pokus vyšmyknúť sa z jej objatia.
     </tei:p>
     <tei:p>
      Hra  pokračovala  s  kratšími  prestávkami.  Keď  sa  zviera oslobodilo a odbehlo na niekoľko krokov, deva chvíľu ležala, ako by rozmýšľala o novom úskoku, potom sa pomaly plazila za ním a hádzala sa znovu naň. No zápasy boly čoraz prudkejšie a divšie. Deva nadobúdala podchvíľou a sily, ako by sa bola plnila ošiaľom. Nedožičila už sebe a svojmu protivníkovi ani oddychu. Robila za ním dlhé, ale isté skoky, hnietla a škrtila ho celým telom, nohami, kolenami, rukami i hruďou. Hriva čiernych vlasov sa jej osievala v povetrí, tvár jej blčala, cerila zuby a hrýzla, naozaj hrýzla. Nakoniec nadobudla  úplnej  prevahy.  Stala  sa  besnou,  divým  prízrakom, ktorému  nemohlo  nič  odolať.  Dravec  sa  zachránil  iba  útekom, zanechávajúc ju vysilenú na machu v tráve.
     </tei:p>
     <tei:p>
      Neopovážil som sa rušiť jej radosť z víťazstva. Trochu som azda závidel zvieraťu, ale viac nič. Veď sa dal celý prípad ľahko vysvetliť. Keď  sa  mohla  Zuna  priateliť  s  jedovatými  hadmi,  prečo  by  sa nemohla aj s vlkom. Azda spolu rástli, alebo ho vypelichala. Nejedno zviera  vďačilo  jej  za  materskú  lásku  a  opateru.  Len  to  ma znepokojovalo, že toto priateľstvo predo mnou zapierala.
     </tei:p>
     <tei:p>
      Potom ma na týždeň povinnosti od nej odlúčily.
     </tei:p>
     <tei:p>
      Značkovala sa ochranná hora na druhej strane Baby. Bolo to prinajmenej pol dňa dobrej chôdze od Prielomu, a keďže robota neviazala sa na jedno miesto, bolo treba prechádzať s grúňa na grúň, nemohol som dochádzať na nociach do chatrče, tobôž nemohol som myslieť na schôdzky so Zunou pri mlyne, hoci som mal i koňa.
     </tei:p>
     <tei:p>
      Spával som s chlapmi, ktorí mi boli pridelení na robotu, hocikde pod holým nebom, obyčajne tam, kde nás zastihlo mrkanie, iba čo sme si vyhliadli hustejšieho smreka pre prípad dažďa, napochytre narúbali čečiny na podstlanie a ohradili ohnisko skalami, aby nám
     </tei:p>
     <tei:p>
      podovšvy na bagančiach nepopriháraly, keď pospíme. Ale mne ani vtedy nebolo  clivo.  Vedel som vychutnať  aj  samotu,  lebo moje smysly boly preplnené vidinami.
     </tei:p>
     <tei:p>
      Zuna bola aj tu stále pri mne, hocikedy a hocikde, či vo dne pri práci, či večer pri ohni, či v noci pod tichým blkotom hviezd, alebo ráno, keď ružové blesky presekúvaly zelené šero pod konármi.
     </tei:p>
     <tei:p>
      Vo sne pribehla ku mne. Chytili sme sa za ruky a utekali na lúku za mlyn. Bola jar a my sme kráčali pomedzi biele zvonce, ohnivožlté kasičky, fialové i biele kukučky, červené cmukáče, cintarky, ohnivé fialky, kapčeky, vlhkú trávu, ktorá nás príjemne chladila niže kolien. Mala ružové šatočky s čipkovaným golierikom. Slnko, ktoré práve vystúpilo nad hory, vsadilo jej do čela briliantovú korunku, preto sa podobala malej princezničke. Naprostred lúčiny si kľakla predo mňa, lomila rukami a bedákala: – Och, Bože môj, kde sa tu berieš, kde ani vtáčik, ani letáčik nezaletí. – Tváričku mala polakanú a vyjavenú, ako by sa prinajmenej na moju hlavu malý zrútiť nebesá. Ale ja som jej odpovedal  pokojne a mužne,  že som ju prišiel oslobodiť  zo zakliatia. –Nešťastník, – skríkla, – či nevieš, že sa nachádzam v moci veľkého ducha týchto hôr. Teraz nie je doma. Odletel na svitaní na zlatý roh Veľkého zvona strážiť svoje stáda a vráti sa po západe slnka. Choď, odkiaľ si prišiel, a mňa zanechaj osudu, lebo keby ma nezastihol doma, dobehol by nás aj na konci sveta a spálil svojím jedovatým dychom oboch na popol. – Neobávaj sa, – uspokojoval som  ju.  Poznám  prostriedok,  ako  sa  staneme  nezraniteľnými. Donesiem z Kotlísk vlčí koreň a tým sa natrieme, neuškodí nám ani oheň.  –  Zatlieskala  od  radosti  rukami,  že  to  tak  dobre  viem. Vyskočila, chytila ma okolo pása, tancovala so mnou, vrtela sa, výskajúc,  kým  som  sa  ja  nepotočil  a  nespadol.  Potom  sa rozchichotala škodoradosťou a ušla mi do hory. Alebo sme sa utiahli do zadnej komory vo mlyne medzi veľké vrecia múky. Z dlážky vystupoval mocný hukot, ktorý v nás budil úžas, lebo otriasal celým staviskom a tak podivne premieňal nám hlas, že sme sa nazdávali, ako by v nás hovoril niekto iný. Za stenou som počul hovoriť svoju matku. Prívetivý a teplý zdal sa mi jej hlas. Zavše slabo pokašliavala. Poznával som ju chudučkú, zožltnutú od choroby a biedy, ale s jasnými a čistými očami. Shovárala sa v kuchyni s mlynárkou. Ich
     </tei:p>
     <tei:p>
      plynulý  a  pokojný  rozhovor  mi  pripomínal  zurčanie  potôčika. Zvonku prenikal shon. Gazdovia sa naťahovali s vrecami zrna. Vozy hrkotaly na kameni. Sluhovia okrikovali statok, lebo bol netrpezlivý. Máva totiž vždy iné prianie ako človek, ktorý ho priaha. Ženy zo susedných  dedín  priniesly  na chrbtoch  trúby  surového  súkna na váľanie.  Vrava ľudí tam  na dvore s  druhej  strany miešala  sa s čľapotom  vody  a  so  zvučným  a  pravidelným  vyklepkávaním mlynského kolesa za stenou s opačnej strany. My sme všetko počuli, každý  hlas,  každý  krok,  šum  i  stíšený  šepot  dvoch  voľakde  za múrom, ako by sme sedeli priam v srdci toho kamenného obra. Iba my sme boli skrytí pred celým svetom. O nás nikto nevedel, čo robíme. – Koľko budeme mať detí, – pýtala sa ma tým podivným hlasom podzemia. Oboch nás pritom napĺňal nevysvetliteľný des.
     </tei:p>
     <tei:p>
      – Ach, to na mne nezáleží, – vravel som zajakavo. – Nuž a na kom by to malo záležať? – povedala. –Tak tri,– rozhodol som.
     </tei:p>
     <tei:p>
      – Chcela som štyri, – vravela, ale nech bude po tvojom. – Oči sa nám pritom rozširovaly, lebo sme obidvaja naraz pochopili, že to, čo rozprávame, je hroznejšie ako ten hukot, ktorý vychodí z útrob zeme.
     </tei:p>
     <tei:p>
      Nad ránom, sotva som otvoril oči, hľadal som ju. – Kde si? – X ona odpovedala: –Tu. – Obyčajne prichádzala z doliny, kde ležala ešte  hmla,  ako  by  tam  odpočívalo  stádo  oviec.  Zodvihla  sa  z prostriedku a kráčala po chrbtoch toho stáda vysoká a omámená snom. Ale ja som zavolal: – Hej, hej! – A ona vzhliadla hore. Vtedy sa zápustom odhaľovala zem tudolu, lebo na hole sostupovalo svetlo. I cez deň bola so mnou. Vo voľných chvíľach nosil som ju opatrne po chodníkoch na Egušovi. Pod mladými ňadrami ukrývala preto malý strach, ale ja som ju pridržiaval ramenami. Jej telo príjemne hrialo a všade na tých miestach, kde som ho cítil, slievala sa jej krv s mojou v jediný horúci prúd, ktorý bol živený i krvným obehom koňa i miazgami stromov, krovín, žíru, kade sme kráčali, i prúdmi bystrín, hukotom potoka, vzdialeným šumením riek i ozvenami hôr. Nebolo preto treba používať jazyk na dorozumenie. I najnepatrnejšie chvenie čuvstva, všetky pohyby vláken, korienkov, povetria, pukanie kôry, nalievanie  a  rozvinovanie  listov,  jaganie  lúčov,  šumenie  hmiel, trasenie pár prenikalo týmto prívalom, lebo bol to sám život, ktorý spojoval nebo i zem ako mocné zvonenie. V ňom bolo počuť moje
     </tei:p>
     <tei:p>
      ruky, Zunine vlasy, Egušove boky i stromy vôkol a bola to reč jednoduchá, jasná a srozumiteľná každému.
     </tei:p>
     <tei:p>
      Moje ruky vravely: Keby sme na svojich prstoch necítily jemnú zrnitosť tvojho tela, ani by sme neverily, že ťa držíme, lebo si ľahšia ako povetrie, ktoré sa prevaľuje zpredu na nás.
     </tei:p>
     <tei:p>
      Pradienka vlasov pri jej ušiach vravely: Toto pokolembávanie v tôni smrečiny je príjemné.
     </tei:p>
     <tei:p>
      Egušove boky: Môžete sa spoľahnúť.
     </tei:p>
     <tei:p>
      Stromy okolo nás: Nezaškodí, keď konármi trochu rozhýbeme povetrie. Vôňa smoly býva v takýto čas prudká a vetrík ju rozriedi.
     </tei:p>
     <tei:p>
      Ja: Chcel by som ťa takto niesť popod všetky slncia a hviezdy. Ona: Som spokojná.
     </tei:p>
     <tei:p>
      Kôň: Mám pevný krok, vyvážim ním. všetky pohyby vašich tiel. Stromy:  Pustíme  na  vás  pomedzi  seba  trochu  slnca.  Nebesami preteká a vtáci ho nestačia piť. Pôsobí príjemne, keď sa leje popri hrdle na chrbát a keď strieka zpomedzi ihličia na tvár a na prsia. Teraz má vôňu malín.
     </tei:p>
     <tei:p>
      A v tú chvíľu naozaj prenikla nás teplota, lebo začal pršať drobný  prášok  slnca  a  so  všetkých  strán  hory  vybúšily  mocné pramene ligotavého svetla.
     </tei:p>
     <tei:p>
      Nemal som teda prečo clivieť. Všetky dni mi rovnako kvitly a svojimi premenami pripomínaly mi ju. V rannom brieždení presvital úbeľ jej čela, prvé lúče donášaly mi jej úsmevy. Vo vetríku, čo podtekal pokojne jedlinu, bolo cítiť jej dych. V studničkách, ktoré vymákaly zpomedzi bielych skál a odpočívaly v tôni lesa, objavoval som jej oči, jej pohľad, prenikavý a čistý ako zrnká piesku tých studničiek, jej oči, hlboké a pokojné. Keď sa ponáhľala srna k vode poľanou, vedel som, že je to jej krok, keď sa uprostred noci ozval prameň medzi koreňmi, vedel som, že to ona rozpráva zo sna. Živé farby nebies ráno, keď sa ziskrily svitaním, napoludnie, keď stíchly únavou, a večer, keď sa zalievaly zorou, pripomínaly mi jej tvár.
     </tei:p>
     <tei:p>
      Vo chvíľach odpočinku rád som rozložil pred seba tie roky, ktorými som mal ešte prejsť. Bol to ešte väčší diel môjho života. Zjavoval sa predo mnou ako širokánska, pokojná a úrodná rovina. Slnce mohlo na ňu celý deň liať požehnanie, lebo jej obzor nikde nebol zaclonený hradbami hôr. Na okrajoch jej šíriny previsovala
     </tei:p>
     <tei:p>
      obloha  na  samú  zem.  Iba  zem,  žírna,  mastná,  sparená  zem vystupovala zo všetkých hlbín, kde si očami začrel, a rozsiahle lány zlatej úrody ako ligotavé vlny tejto zeme postupovaly od východu na západ a od severu na juh. Šťastie, bohatstvo a blahobyt odpočívalo tu v tôni vysokých topoľov vedľa tíško plynúcich vôd, po stranách širokých a rovných ciest, v zelených vinohradoch a v záhradách. Nikde  nebolo  vidieť  nedostatok.  Ešte  len  i  povetrie,  čo  sa  nad rovinami prevaľovalo, bolo sýte a ťažké. Ach, už pohľad na túto rovinu ma napĺňal spokojnosťou. A vravel som: To je veno, ktoré mi donesie Zuna.
     </tei:p>
     <tei:milestone rend="hyphens" unit="subchapter"/>
     <tei:p>
      V  takýchto  vidinách  čas  rýchlo  plynul  a  robota  znamenite ubúdala. Chlapi sa pospárali. Nemerali šichty na hodiny, ani počasie im neprekážalo. Už v piatok napoludnie mohol som vyskočiť na Eguša a sbehnúť na Prielom do chatrče dať sa trochu po týždňovke do poriadku, lebo ešte toho večera chcel som byť pri Zune a na druhý deň v sobotu bola výplata na správe.
     </tei:p>
     <tei:p>
      Ale Zuna ma čakala pred chatrčou. Sedela na pni a hrala na svojej strunke. Už zďaleka ma táto hra zaujala, lebo nemohol som ju porozumieť: nepodobala sa tým melódiám, čo v mojej prítomnosti hrávala. Najskôr v nej chýbala radosť, alebo aspoň to zafarbenie tónov, čo v človekovi prebúdza radosť. Z hry vynikal stále iba kov. Preto sa mi zdalo, že sám nástroj cvendží niekde vo vetre. Keby som nebol mal istotu, že to hrá Zuna, bol by som si myslel, že to kvíli zviera, ktorému prehára v hrudi túžba.
     </tei:p>
     <tei:p>
      Soskočil som rýchle s koňa a ponáhľal som sa k nej.
     </tei:p>
     <tei:p>
      – Čo to hráš? –– pýtal som sa.
     </tei:p>
     <tei:p>
      Vybrala  strunku  z  úst  a  skryla  ju  do  kožúška,  čím  chcela povedať, aby som sa nepýtal.
     </tei:p>
     <tei:p>
      Dotkol som sa jej ramien. Telo mala studené a tvár bledú.
     </tei:p>
     <tei:p>
      Pýtal som sa:
     </tei:p>
     <tei:p>
      Odpovedala:
     </tei:p>
     <tei:p>
      – Za čím teda smútiš?
     </tei:p>
     <tei:p>
      Vyvrátila hlavu a pozrela hore, ako by ma chcela upozorniť na
     </tei:p>
     <tei:p>
      Iba vtedy som si všimol, že obloha má horúčku. Prvý raz, ako som sa pamätal, mala v tento čas farbu popola, farbu pahreby, ktorá sa spaľuje zvnútra, prečo musí stále klesať do temnôt. V jej hlbine nedalo  sa  rozoznať  nič,  ani  jedinká  iskierka  hviezdy  neprenikla šedivým  povlakom.  Piesočnatá,  nevľúdna  púšť  roztiahla  sa  nad vrchmi miesto vysvietenej oblohy. Do povetria vyháral ťažký opar, ktorý  prekážal  voľnému  dýchaniu.  Pľúca  sa  nestačily  napĺňať. Zostávaly v nich neobčerstvené kapsy a tie človek cítil na prsiach ako tlak drsných uzlíčkov, naplnených štrkom, ako preťaženie v tele, neistotu v hlave a zmätok v smysloch. I ja som vari z toho pobadal úzkosť na samom spodku srdca ako drobnú kvapôčku olova, ktorá nemá toľko odvahy, aby odpadla, preto sa iba prevaľuje vo svojom lôžku, previsuje a má predpoklad stuhnúť.
     </tei:p>
     <tei:p>
      – Premieňa sa na druhé počasie.
     </tei:p>
     <tei:p>
      Počúvala ma.
     </tei:p>
     <tei:p>
      – To spôsobil opar. Budú síce tmavšie noci, ale dennému slncu taká papierová hradba nemôže škodiť.
     </tei:p>
     <tei:p>
      Vstala a obrátila sa tvárou ku mne. Ten náhly pohyb ma zmiatol ešte viac. Hľadel som na ňu celý prekvapený, lebo som ju ešte takú nikdy  nevidel.  Predo  mnou  stála  hotová  žena,  ukončených  a okrúhlych foriem tela, pevne nasadených pliec, rozložených bokov, vysokého hrudníka a plných pŕs. Svojím zjavom pripomínala mi teraz skutočnú obryňu. V domnienke, že sa ma rozhodla nasledovať, uchopil som ju za ruku a povedal som: – Vojdeš ku mne? – Ale ona sa vzoprela a povedala rozhodne: – Nie.
     </tei:p>
     <tei:p>
      – Ostaneš tu? – pýtal som sa nechápavo.
     </tei:p>
     <tei:p>
      Odpovedala: –Nie!
     </tei:p>
     <tei:p>
      – Prečo si teda prišla?
     </tei:p>
     <tei:p>
      – Pre kepeň!
     </tei:p>
     <tei:p>
      – Pre kepeň?
     </tei:p>
     <tei:p>
      – Hej!
     </tei:p>
     <tei:p>
      – Budeš spať vonku?
     </tei:p>
     <tei:p>
      – Možno!
     </tei:p>
     <tei:p>
      – Ale ho potom prines!
     </tei:p>
     <tei:p>
      – Veď je nie tvoj!
     </tei:p>
     <tei:p>
      – A čí?
     </tei:p>
     <tei:p>
      – Toho, komu i prv patril!
     </tei:p>
     <tei:p>
      Pozerala na mňa širokými, lesklými očami, v ktorých ľadovatelo bielko.  Bol  to  pohľad  tvrdý  ani  žula,  rozhodný  a  neústupčivý. Nevedel  som  mu  vyhnúť.  Pôsobil  vo  mne  zmätok.  Bez  slova vyniesol som jej z chatrče starý kepeň a ona, sotva si ho prehodila na plece, odchádzala.
     </tei:p>
     <tei:p>
      – Už ideš?
     </tei:p>
     <tei:p>
      – Hej!
     </tei:p>
     <tei:p>
      – – Odprevadím ťa na kúsku!
     </tei:p>
     <tei:p>
      – Nie.
     </tei:p>
     <tei:p>
      Pustila sa prudko cez čučoredniak. Kepeň bol čierny a dlhý. Zahaľoval jej postavu až po päty. Pri rušnej chôdzi sa jej dolu na bokoch rozbaľoval a zavlačoval. Vo večernom šere to vyzeralo, ako by  nekráčala,  ale  letela  sťa  veľký  netopier,  trepotajúc  ťažkými krídlami po zemi.
     </tei:p>
     <tei:p>
      – Ach, veď to nebola ona. – Spamätal som sa potom, keď zmizla v tmavých hlbinách hory. –– To bol niekto cudzí, vari ten túlavý vojak, čo predo mnou v tejto chatrči spával a zabudol si tu kepeň a fajku. Hľa, práve bol tu. Dnes si odniesol kepeň a zajtra príde po fajku. Tadiaľ odišiel. Dobrú noc.
     </tei:p>
     <tei:p>
      Ale keď som vošiel do chatrče a vonku sa celkom sotmelo, kvapka úzkosti na dne srdca oťažela a stvrdla. Vybehol som preto znovu von a volal do noci:
     </tei:p>
     <tei:p>
      – – Hej, hej!
     </tei:p>
     <tei:p>
      – Je tu niekto?
     </tei:p>
    </tei:div>
    <tei:div type="chapter">
     <tei:head>
      II.
     </tei:head>
     <tei:p>
      Pri výplate nasledujúceho dňa upozornil ma radca, aby som si dal s dievkami pokoj, a ak mám nejaký vážny pomer, aby som si ho čím skôr usporiadal tak, žeby nevzbudzoval pohoršenie, lebo oni, vraj,  nemajú  kancelárie  na  to,  aby  v  nich  deň  čo  deň  čítali nepodpísané  listy  o  tom,  aké  pestvá  stvárajú  ich  zamestnanci  s dievkami po holiach.
     </tei:p>
     <tei:p>
      Nepovedal som na to nič. Taký radca je neobmedzený pán. Má svoje zelené auto, ktoré letí po ceste ticho
     </tei:p>
     <tei:p>
      chrtov, dlhý ďalekohľad, kanadky, zlaté hodinky: samé drahocenné veci; zjaví sa náhle práve tam, kde ho najmenej čakáš. Vládne nad životom a Smrťou hájnikov a horárov svojho revíru, môže si teda dovoliť všetko.
     </tei:p>
     <tei:p>
      Pri zdravkovaní  vo veselej  spoločnosti  horárov z  okolia  po krčmách, pri speve, kartách a mnohoznačných pohľadoch tučných krčmárok bol by som i na jeho i na Zunino podivné správanie celkom pozabudol, keby ma na všetko znovu nebol upamätal Weinhold.
     </tei:p>
     <tei:p>
      Pritrafil sa mi večer na ceste do Prietržín práve vtedy, keď ma bol môj Eguš stratil i pri svojej rozumnosti a opatrnosti. Weinhold sa vracal na ľahkej bričke zo sobotňajšieho nákupu, a keď videl, že mám príliš slabé nohy na to, aby som sa dostal nazpät do sedla, priputnal môjho čierneho chlpáňa po boku svojich hrdzavých kobýl a prinútil ma prisadnúť si k nemu.
     </tei:p>
     <tei:p>
      Cestou mal kedy pospomínať mi všetky novosti z dediny. A medziiným upozornil ma aj na to, že poslednú chvíľu veľmi často vysedáva u neho Ťavo, ba že niekedy na pohoršenie sveta privlečie si so sebou aj Zunu, a keď som o tom vážne zapochyboval, živo ma presviedčal, rozprávajúc, aká býva vtedy vystrojená, kde sedáva, čo robieva, ako sa tvári, smeje, ako jej Ťavo vyspevuje, ako sa bije pred ňou do pŕs, zaklína, že ju nikdy neopustí, a že každému vykrúti krk, kto by sa chcel k nej priblížiť, pričom ma niekoľko ráz uistil, že má jediný  úmysel  vystríhať  ma  pred  tým  zlosynom  a  zabrániť prípadnému nešťastiu.
     </tei:p>
     <tei:p>
      Nezostávalo  mi  len  uveriť,  pripraviť  si  poriadny  nôž, príležitostne niekde za bučkom odvážlivca vystriehnuť a poznačiť mu rebrá, aby mal pamiatku na celý život.
     </tei:p>
     <tei:p>
      Pán  Weinhold  mi  dal  príležitosť  porozmýšľať  o  tom.  Bol ohľadný. Nechcel rušivo zasahovať do mojich citov. Nechal ma hodnú chvíľu na pokoji, aby som stačil stroviť všetko, čo vo mne zovrelo pod dojmom jeho rečí. Bolo to vtedy veľmi dôležité pre mňa i pre neho. On zatiaľ stíšil kobyly, aby sa brička veľmi nehegala, a zahľadel sa skúmavo ponad ich chrbty na úzku cestu, ktorá vpredu stále  vbehúvala  do zákrut  tesnej doliny.  Mal tiež  svoie  starosti. Možno ešte väčšie, ťažšie a složitejšie ako ja. Nesmel ich nikdy pústať so zreteľa, ak sa nechcel v niektorom obchode prerátať. A iba
     </tei:p>
     <tei:p>
      vtedy ma znovu vyrušil, keď pobadal, že moju pamäť by mohly ohroziť driemoty.
     </tei:p>
     <tei:p>
      – Ešte som vám chcel niečo. . –, – vravel neistým hlasom, naklaňajúc sa ku mne so svojej strany. –Ach, veď sa pamätáte, bol som sa vám už zdôveril o svojom pláne. Ide o ten mlyn a pílu. Voľakedy som to myslel ináč. Ale keď sa teraz Zuna rozhodla, mohli by sme sa dohodnúť my dvaja.
     </tei:p>
     <tei:p>
      – Ako, – opýtal som sa.
     </tei:p>
     <tei:p>
      –  Nuž  tak,  ––  vysvetľoval  smelšie.  –  Mohli  by  sme  byť spoločníkmi. Vy dáte pozemok a zariadenie, ktoré by sa na ten účel ešte zo staršieho mohlo opraviť a použiť, a ja peniaze. Stratiť by ste nemohli. Všetko by sa vám rentovalo. Neskoršie by ste sa nemuseli viazať ani na štátnu službu, alebo by som mohol starý mlyn od vás odkúpiť, veď počúvam, že podjeseň postavia hájovňu.
     </tei:p>
     <tei:p>
      – A čo mňa do starého mlyna?
     </tei:p>
     <tei:p>
      – Teraz nič, ale keď sa oženíte.
     </tei:p>
     <tei:p>
      – A kto vraví, že sa žením?
     </tei:p>
     <tei:p>
      – Azda nie?
     </tei:p>
     <tei:p>
      – Pletky!
     </tei:p>
     <tei:p>
      – Tak vy to len tak?
     </tei:p>
     <tei:p>
      – Hej, len tak!
     </tei:p>
     <tei:p>
      Otvoril od prekvapenia ústa, naklonil sa ešte viac ku mne, a keď pobadal, že mám v tú chvíľu dravčie oči, splašil sa, pošibal kone a hnal ich stále do klusu, hoci bolo všade do kopca, aby sa ma čím skôr mohol zbaviť.
     </tei:p>
     <tei:milestone rend="hyphens" unit="subchapter"/>
     <tei:p>
      Keď som potom zasa s koňom osamel, nad Babou už boly zore pohasly. Obzor stemnel a pomaly klesal. Iba v úzadí sa dvíhal ešte smelo do výšky Veľký zvon. Bol celý čierny, pochmúrny ako mních s kapucňou na hlave. Hlboká klenba dookola, kde ešte nedávno začahovaly  lúče,  zalievala  sa  občas  ohnivožltým  súmrakom,  sťa nepravidelným dychom žeravej pahreby, nachádzajúcej sa niekde za vrchom.  Ostatné  končiare  i  hory  splývaly  už  s  oblohou. Rozhraničenie bolo badať iba v prechode čiernej farby do šedivej, prípadne v stupňoch jednej. Naspodku, kde mala byť zem, korene vrchov a hôr, bola farba ani natlačená čierna vlna. Do výšin sa rozčuchrávala, redla, takže aj trochu svetla stačilo do nej preniknúť.
     </tei:p>
     <tei:p>
      Hviezdy chýbaly, lebo chýbal i vietor, ktorý by bol vyčistil oblohu od vodných pár. Inokedy o tomto čase rúti sa horské povetrie na dolinu, šumí na všetkých stranách ani veľtok, teraz tento pohyb bolo sotva  badať  medzi  mihalnicami  na  očiach.  Teplota  nebies vyrovnávala sa hladko s teplotou zeme.
     </tei:p>
     <tei:p>
      Eguš kráčal pomaly a mne sa ťažilo pohnať ho do rezkejšieho kroku. Mal som ešte preťaženú hlavu. Vlastne to nebola ťarcha hlavy, ale ťarcha, visiaca alebo čnejúca niekde mimo mňa, ktorá ma tlačila na temeno, na plecia, na stehná, prsia a chrbát. Musel som sa stále proti nej vzpierať, preto som ju cítil najmä ako tieseň hlavy a tieseň hrude. Bol by som ju rád pohýbal a odvalil, ako sa, povedzme, pohýbe a odvalí skala, ležiaca iba v jame na povrchu zeme, kde sa pravdepodobne skrbáľala s kopca. Ale márne. Bola teda ako skala čnejúca, väziaca hlboko vo vrchu, ba ešte hlbšie, hádam v strede zeme, ktorá sa iba preto vynorila, že dažďová voda smyla s nej nános. Bol by som ju rád aspoň ulapil, ohmatal, aby som mohol zistiť jej podobu a veľkosť. Ale ani to sa nedalo. Objem mojich rúk a môjho tela bol menší ako objem tej ťarchy. Nemala ani tvaru, lebo nebola z hmoty. Bola to iba sila, najskôr napätie povetria, aké býva pred búrkou. Alebo mohlo by to byť predzvesťou samej búrky?
     </tei:p>
     <tei:p>
      Ako som to mal chápať? Čo sa mohlo naraz postaviť proti mne, keď som nezavdal nikomu príčinu ku hnevu. So všetkým som dosiaľ ži! v priateľstve: s nebesami i so zemou, s vrchmi i s dolinami, s nocami i s dňami, s kvetmi, so stromami, so zvieratami i s ľuďmi, áno, so všetkým, s čím mi prichodilo žiť a obcovať, nuž ktože sa mi naraz stal nepriateľom?
     </tei:p>
     <tei:p>
      Nebolo ťažko pomyslieť na Ťava. Hú. Hneď sa zodvihol zo zeme, vyrástol až po oblohu, sklonil veličiznú hlavu s naježenou hrivou ani bujak, ručal od besnoty a rútil sa proti mne s blýskavým nožom v papuli, ale mne stačilo vtedy šepnúť zľahka jeho meno a on sa rozplynul.
     </tei:p>
     <tei:p>
      Lebo taký bol Ťavo. Iba tma, nič viac. Večermi sa síce vyvalí hrozivo z doliny na vrchy, vytisne oblohu, dusí, mliaždi a hučí celú noc, ale sotva zapiští prvé vtáča, odteká rýchlo a do brieždenia vyschne zo všetkých korýt, lebo vtedy sa rozsvieti obloha a ona-tma je iba nedostatok svetla v povetrí.
     </tei:p>
     <tei:p>
      A predsa iste ma niekto očiernil  pred radcom, niekto  trúsil nepekné chýry o mne, doista štval ľudí, otravoval povetrie, pôsobil na Zunu, aby sa odo mňa odvrátila. Prečo by bola včera tak podivne kvílila, prečo nevošla ku mne, kde som ju zval, prečo chcela mať kepeň, prečo odchádzala odo mňa tak náhle a podivne, prečo?
     </tei:p>
     <tei:p>
      Na tieto nástojčivé otázky bola by mi mohla odpovedať len Zima. Jediným pohľadom mohla stíšiť vo mne nepokoj, ale som ju nemohol nájsť vo mlyne, ani v okolí na jej obľúbených miestach.
     </tei:p>
     <tei:p>
      Od mlyna bola cesta úzka a vyjarčená. Kôň vytĺkal podkovami do okrúhlych skál svoj rovnomerný krok a hora sa mu podchvíľou ohlasovala trojnásobnou ozvenou. Dolinu i grúne pohlcovala noc, Stúpala  so  mnou  zdola  od  rovín.  Na  svojich  temných  vlnách prinášala  úpek  vyprahlej  zeme,  ťažkú  medenú  žiaru  prezretej pšenice, teplú vôňu snopov, lebo tam bolo už dávno leto. Dosiaľ ležalo pokojne ani more. Tíško sa trblietalo pod slncom. Všetky dni a noci sa v ňom zrkadlily. Zem hasila jeho smäd, kým jej stačily zásoby vlahy, ale teraz, keď slnce zvrelo najväčšími horúčavami, studne  a  bahniská  povysychaly,  voda  v  riekach  opadla,  zem  sa dopukala, prach vystúpil do výšok a ono sa chytilo horieť. Celá rovina stála v jedinom bielom stĺpe ohňa, ktorý neuchvacoval len zem, povetrie a nebesá, ale i človeka pri práci a v spánku. Mocné plamene plazily sa už i hore dolinami, zaplavovaly kopanice, lazy, nové dediny a mestá, iba hole im dosiaľ odolávaly, ale zanedlho i tie sa ponoria do toho ligotavého, všetkým prenikajúceho živlu, lebo táto noc bola už jeho prvým horúcim dychom. Pôsobil mi už v krvi ako ľahký zábal pariaceho sa bahna na tele. Natoľko mi zväčšoval i tak už neznesiteľnú tieseň v hrudi, že som sa temer dusil, preto, sotva som prešiel Lúčkami, skočil som s koňa, na brehu morského oka poshadzoval  šaty  a  chystal  som  sa  ponoriť  do  chladiacej  vody, predpokladajúc, že sa mi tak trochu uľaví. Ale náhle zaujalo ma nezvyčajné a nečakané videnie. Predo mnou rozprestierala sa tichá hladina ako čierne, husto naváľané súkno. A uprostred nej roztváral sa veľký kvet. Bolo ho vidieť, lebo jeho úbeľ husto striekal do povetria a do hlbín teplé svetlo. Práve kvitol. Veľké srdcovité lupene sa od seba pomaly odliepaly, a chvejúc sa vzrušením, roztváraly sa do plnej, prekrásne sperenej ruže. Vysvietená voda menila sa
     </tei:p>
     <tei:p>
      odrazom.
     </tei:p>
     <tei:p>
      Zjavenie plávalo zvoľna po hladine a vyčarúvalo svojou krásou sladký priestor raja. V prvej chvíli človek by bol uveril, že je to naozaj ten zázračný, šťastlivým vyvolencom bohatstvo prinášajúci kvet, ktorý sa ukrýva na dne morských ôk a len v takýchto nociach vystupuje na hladinu, aby sa roztvoril a ukázal hviezdam. Ale ja som hneď zbadal, že tento kvet je živý, že sa pohybuje svojvoľne, že dýcha, ústami pije vodu a zas ju vypúšťa, že vypuklé lupene sú vlastne obliny nahých pliec bieleho ženského tela, ktoré sa vlní na vode, raz klesá, raz sa vynára, vypĺňa, otvára a hrá sa s nepokojnými vlnami ani luna, a zároveň som hneď poznal, že plavkyňou môže byť iba Zuna.
     </tei:p>
     <tei:p>
      V  bledom  svetle  rozoznával  som  jej  telo.  Podobalo  sa brieždeniu. Keď vystupovalo, prskalo do povetria hviezdny prach, keď sa ponáralo, mútilo vodu mliečím. Ako som sa tak naň díval, pochytila ma naraz mocná túžba odniesť a zmocniť sa ho i násilím, aby  som  tak  nadobudol  istoty  vo  všetkom,  čo  ma  napĺňalo  v poslednú chvíľu pochybnosťami.
     </tei:p>
     <tei:p>
      Bez meškania vošiel som do vody. Tmavý chlad ma v tú chvíľu objal. Najprv polepil mi nohy, brucho, prsia a potom prelial sa i na chrbát. Voda bola ľadová iba na prvý dotyk, neskoršie príjemne zvlažovala.  Pohotové  zapĺňala  priehlbiny  a  urovnávala  hrany  na mojom tele. Bola všade hladká. Dala sa už nepatrným pohybom rozdeľovať, ako by mala sama radosť, že môže objímať a nadnášať niečo  teplejšieho  od  seba  a  v  čom  badať  prúdenie  opravdivého života. Kĺzal som sa po nej, sledujúc pozorne menenie zjavu predo mnou.
     </tei:p>
     <tei:p>
      Zuna ma zprvu nezbadala. Plávala pokojne. Ale keď som už v jej bezprostrednej blízkosti rozvinil hladinu, znepokojila sa, a sotva ma zhliadla, zmizla pod vodou. No nemohla sa mi stratiť. Tmavé hlbiny  podchvíľou  oživovaly  jej  telom.  Biele  jasanie  ju  všade prezrádzalo. Preto mohol som ju mať stále na očiach. Tu prešmykol sa jej prehnutý chrbát s plytkým žliabkom uprostred, tu vykrojené boky s hladkou kožou ružového hada, tu osinuté jamky pod kolenami alebo dvojica rozvlnených nôh. Mal som dojem, že sa predo mnou mihá oslepujúci lúč.
     </tei:p>
     <tei:p>
      Bezpochyby Zuna sa cítila aj pod vodou bezpečne. Bola vrtká a úskočná ako ryba. Ale ja som sa pevne rozhodol sledovať ju aj na samé dno.
     </tei:p>
     <tei:p>
      Voda sa spenila. Sotvakedy videla takú honbu. Bola príjemná a predsa čoraz viac oťažievala, ba zdalo sa mi, že sa stavia proti mne, lebo kým pred ňou sa otvárala a skoro zázrakom ju vytrhúvala z dosahu mojich rúk, mne sa plietla pomedzi nohy, vrážala mi do pliec, chytala ma za pás a odťahovala od nej. Akúkoľvek zručnosť som vynaložil, nikdy som ju nevedel úplne ovládnuť. Zuna bola stále predo mnou a náhle, keď som sa ju pokúšal podnorom pomýliť a zaskočiť, zmizla. Hlbiny stemnely a stíchly. Vracala sa do nich noc. Po celom tele špľachotaly mi drobné vlnky, ako by v ňom chcely stíšiť rozbúrenú krv. Urobil som ešte niekoľko odvážnych pokusov objaviť ju v zátočinách medzi koreňmi a šliamom, ale márne. Musel som sa vynoriť, aby mi čuvy ožily.
     </tei:p>
     <tei:p>
      Hladina morského oka prestrela sa predo mňa zas ako čierne súkno.  Nepohybovalo  sa  na  nej  už  nič.  Splývala  v  celej  šírke nerušene s nocou, len na rúbani sa niečo dialo. Najprv odtiaľ doľahlo k mojim ušiam tiché skučanie, potom hneď zasupel a zaerdžal môj kôň, opäť a opäť, nakoniec priam zakvílil, ako by ho bolo niečo hrýzlo, a pustil sa do besného cvalu naprieč poľanou k hore. Mohol mi niekto kradnúť koňa, preto som sa ponáhľal rýchle na breh.
     </tei:p>
     <tei:p>
      Na poľane stála Zuna. Bola celá biela. Leskla sa na nej ešte voda.  Ako  ma  zazrela,  pribehla  ku  mne  a  vzrušujúcim  hlasom vravela,  aby  som  rýchle  pristavil  kôňa,  lebo  sa  stane  nešťastie. Nechápal som nič. No jej úzkostlivý vzhľad, šialené erdžanie a divý cval vzďaľujúceho sa koňa, ktoré burácaly horou ani hromové zvuky, a  hlasy  prebúdzajúcich  sa  obrov  ma  o  tom  presviedčaly  a podpaľovaly moju myseľ temným tušením, že sa naozaj chystá niečo mimoriadne veľkého a hrozného, čo môže dať do pohybu všetky okolité vrchy, ba čo môže zaviniť priam i skazu sveta, preto som začal  napochytro  rozmýšľať,  ako  zastaviť  koňa, aby  sa predišlo nešťastiu. A vo chvate prichytil som sa iba najobyčajnejšieho, ba v tomto prípade skoro smiešneho spôsobu. Stávalo sa totiž, že za pašou zašiel niekedy Eguš priďaleko odo mňa a tu, keď nepočul moje volanie, pískal som obyčajne krátko, silno a rýchle za sebou a on
     </tei:p>
     <tei:p>
      vždy pribehol. Skúsil som to teda i teraz a nesklamal som sa. Eguš ma počul a vracal sa. Dupot kopýt a šialené kvílenie sa približovalo a potom zo šedivého priesvitu noci vynoril sa i ozrutný tieň zdiveného zvieraťa. Tieň rástol a stával sa každú chvíľu určitejším. 0 chvíľu bolo možno rozoznať hlavu, širokú hruď a hrivu, a keďže som dobre poznal formy môjho koňa, nebolo ini ťažko aj za polsvitu a v takej rýchlosti zistiť hranatú hrču hneď za jeho hrivou, čo mohla byť sčúpnutá postava jazdca, alebo aj telo nejakého dravca, ktorý bol zahryznutý do boku nešťastného koňa. S určitosťou som to nemohol rozoznať. Besný kôň mal namierené ku mne a ja som sa rozhodol zastaviť ho, hoci ma mohla odrádzať od takého činu obava, že ma roznesie na kopytách, lebo Egušov zjav bol hrozivý. Ohňom blčiace okále, rozzevená papuľa, vrenie pien na zuboch, pekelné jačanie a nesmyselný cval neveštil nič dobrého. Ale jeho ušľachtilosť zvíťazila aj nad šialenstvom. Sotva bol na skok predo mnou, zafŕkal, vrazil kopytá do zeme, napružil predné nohy, aby tlakom na pevný trup zadržal váhu tela, a sklonil hlavu, ako by sa bol zahanbil za svoje vyčíňanie. Takto stačil som ho chytiť za zubadlo a strhnúť k sebe, aby pocítil moju vôľu. Ostatné už skončila Zuna, ktorá stála po celý ten čas neochvejne pri mne, a keď vybadala, že kôň má zámer vyhodiť hlavou, vzoprieť sa na zadné nohy
     </tei:p>
     <tei:p>
      Ja som bol zvedavý na podivného jazdca, ale na koni nesedel nikto, ani v bezprostrednej blízkosti na poľane nebolo badať šum. ktorý by mi bol prezradil, že niekto zavčasu skočil so sedla a skrýva sa v húšťave na okolí. Bolo to divné. Zrak ma natoľko nemohol klamať. Tmavú hrču na chrbte koňa som dobre rozoznal. Čakal som vysvetlenie od Zuny.
     </tei:p>
     <tei:p>
      Opýtal som sa jej náhle:
     </tei:p>
     <tei:p>
      Maznala sa s koňom a vravela:
     </tei:p>
     <tei:p>
      – Áno!
     </tei:p>
     <tei:p>
      – Videl si ho?
     </tei:p>
     <tei:p>
      – A ty nie?
     </tei:p>
     <tei:p>
      – Bola tma!
     </tei:p>
     <tei:p>
      Vtedy som sa už nevedel opanovať. Stratil som trpezlivosť i rozvahu, priskočil som k nej, vzal som ju násilne do náručia a vravel som:
     </tei:p>
     <tei:p>
      Nepovedala  ani  slova.  Kým  som  hovoril,  hľadela  temne blkotajúcim pohľadom a potom nečakane a úskočné, ani krvožíznivý dravec, vrhla sa celým telom na mňa. Bol to iba okamih. Kratučká chvíľka prudkého nárazu a rozpamätania sa. A vzápätí prenikol mi hruďou ostrý bôľ. Jej nechty sdieraly mi s bokov kožu a jej zuby zasekúvaly sa mi do žíl na krku. V prvej chvíľočke som myslel, že ma napadla hladná šelma, takú dravú silu vyvinula, ale kým som si uvedomil nebezpečenstvo, bola preč. Iba jej šialený smiech zanikal v hlbinách lesa ako zlovestné poštekávanie rozzúreného vlka.
     </tei:p>
     <tei:p>
      Zastal som nerozhodne na poľane pod sivastou oblohou prvej letnej noci. Hlboká rana na krku po prvom stŕpnutí začala ma páliť a krv z nej rinula sa mi prostriedkom pŕs na ľavé stehno. Bola teplá. Na všetkých miestach, kadiaľ stekala, cítil som, že je to moja krv, tá istá, čo sa oddávna prepaľovala túžbou a čo dnes priam zahorela prvou žiadosťou.  Ale  väčšia  rana  roztvárala  sa  v  mojej  hrudi,  lebo protivníka, čo sa vari proti mne zodvihol zpomedzi vrchov, zacítil som bezprostrednejšie.
     </tei:p>
    </tei:div>
    <tei:div type="chapter">
     <tei:head>
      III.
     </tei:head>
     <tei:p>
      – Pletka, – oznámil som rozhodne novému ránu, keď sa mladé slnce dotklo opatrne pavučín, rozvešaných po pňoch.
     </tei:p>
     <tei:p>
      Celú noc som preležal vonku na poľane s roztvorenými očami a teraz prichodilo sa mi posbierať a ísť, lebo aj Eguš na mňa už vyvolával. Ale ja som mal ešte ťažšiu hlavu ako predošlý deň. Stále vírily  v  nej  nepokojné  myšlienky.  Nebol  som  schopný  triezvo uvažovať, ba ani čisto vidieť. Musel som dlho hľadieť na svet, kým som ho rozoznal. Vari sa sám Lucifer postavil proti mne, otrávil mi slinu a pomútil rozum, aby skrížil moje plány. – Pletka, – povedal som na všetko. Bolo to jediné slovo, ktoré som vedel ešte vyriecť a ktoré obsahovalo celé moje myslenie. Malo znamenať asi toľko, že uvedomujem  si  síce  moju  chorobu,  trápi  ma  i  to,  že  ohrožuje povážlivé  moju  spokojnosť,  ale  nedbám,  lebo  nie  som  schopný postaviť sa proti nej, že som úbohý, znechutený a že ma začína omŕzať svet. Preto som ani.neposlúchol Egušovo volanie. Ležať v machu na chrbte s rozhodenými rukami, mať pred očami širokú rovinu nebies ako čistý hárok papiera, na ktorý sa chystáš písať, ponárať sa do dychu zeme ani do vyvetraných perín zdalo sa mi vábnejšie, ako brúsiť grúne, najmä keď sa mohol človek pritom pohojdávať.
     </tei:p>
     <tei:p>
      Stačilo totiž pritvárať pomaly oči, a už som letel: končiare sa rozstúpily a obloha unikala. Na akú vzdialenosť, sto kilometrov? Nie, desaťtisíc. Potrvá to iba niekoľko sekúnd. Kým rozlepíme mihalnice, budeme nazpät pod Prielomom. Celkom tak, ako by si vstúpil do hojdacieho člnka.
     </tei:p>
     <tei:p>
      Potom ma pokúšal sen. Slnce sostúpilo s oblohy, obkročilo ma a posedelo si chvíľu na mojich prsiach. Najciteľnejšie ma hrialo na bokoch,  kde  sa  zapieralo  kolenami.  –  Spíš?  –  vravelo.  –  Ach, nepretvaruj sa. Veď je známe, že od večera nemáš spánku a že sa iba darmo namáhaš. Nemýľ sa. Ani takýmto spôsobom nedosiahneš nič. Je to smiešne otvorenými očami hľadieť do prázdnej diery a myslieť si, že spíme. Podobne vari to robí aj istý vták, keď sa chce ukryť pred nebezpečenstvom. Hádam sa pamätáš, ako si sa smial, keď si o ňom prvý  raz  počul  v  škole,  a  u  toho  vtáka  sa  taká  hlúposť  dá ospravedlniť. Je predovšetkým veľký, a okolo seba má iba rovinu a
     </tei:p>
     <tei:p>
      piesok, samý piesok. Hahaha, hľaďže, odoberiem trochu z tvojej horúčky a pretriem ti slinou oči, aby si jasnejšie videl. – Vtedy presiaklo mi na zreničku trochu svetla. Boly to iba dve kvapôčky rosy, ale naraz dalo sa nimi vidieť na belasé nebo a na veľké okrúhle svetlo  uprostred  neho.  A  bol  to,  povedal  by  som,  objaviteľský pohľad. Taký istý, aký máme, keď soskočíme s lavice, kde sme si za primknutými  dverami  v  kolibe  na  kožúšku  popoludní  zdriemli, prihneme sa ku škáre medzi srubmi, hľadíme zvedavo von, lebo nás vyrušil podozrivý šramot, a vidíme, že sa niekto prikráda ku košiaru.
     </tei:p>
     <tei:p>
      Z dolného kraja poľany ozvaly sa rýchle kroky, ako by sa bol niekto  vyplašil  z  hory  a  utekal.  Zvolil  si  práve  smer  ku  mne. Najskorej nevedel, že tu ležím a striehnem na neho. Prižmúril som rýchlo oči tak, aby mal dojem, že spím, keď ma zbadá, a predsa aby som  ho  mohol  cez  ohrvy  pozorovať.  Myslel  som  pritom  na tajomného jazdca z predošlej noci.
     </tei:p>
     <tei:p>
      Suchôt  v  šuvarine  a  chrupkanie  suchého  raždia  sa  rýchle vzmáhalo. Za chvíľu sa k tomu pridružilo ešte nepokojné dychčanie, utajované odŕhanie a pokašliavanie, šuchot šiat a potom sa vynorila
     </tei:p>
     <tei:p>
      Chvíľku sme si hľadeli navzájom do očí.
     </tei:p>
     <tei:p>
      – Ha, to si ty? – zachrčal potom.
     </tei:p>
     <tei:p>
      – Odkedy ma poznáš?
     </tei:p>
     <tei:p>
      – Dávno, dávno, a potom tej noci tam pri morskom oku, veď sa pamätáš.
     </tei:p>
     <tei:p>
      – Naháňajú ťa?
     </tei:p>
     <tei:p>
      – Hej!
     </tei:p>
     <tei:p>
      – Vari sa bojíš?
     </tei:p>
     <tei:p>
      – Trochu!
     </tei:p>
     <tei:p>
      – Prečo?
     </tei:p>
     <tei:p>
      – To je dlhá história!
     </tei:p>
     <tei:p>
      – Chcel by som ju vedieť.
     </tei:p>
     <tei:p>
      – Dozvieš sa ju onedlho, teraz ťa prosím len o to, aby si ma nevyzradil.
     </tei:p>
     <tei:p>
      – Komu?
     </tei:p>
     <tei:p>
      – Hneď uvidíš!
     </tei:p>
     <tei:p>
      – Nesľubujem!
     </tei:p>
     <tei:p>
      – Ach, my sa pojednáme, lebo ja ti môžem dať za tú službu väčšiu hodnotu.
     </tei:p>
     <tei:p>
      – Co?
     </tei:p>
     <tei:p>
      – Zunu!
     </tei:p>
     <tei:p>
      S tým skončil. Voľačo ho znepokojilo. Zjastril očami a zmizol. Počul som ho lomoziť chvíľku nado mnou, potom jeho kroky stíchly. Šuvarina  sa  okolo  mňa  vystierala  a  slnce  začalo  tuho  pripekať. Tíšina, ktorá sa rozhostila v povetrí, privádzala ma znenáhla do pamäti a zvláštne: našiel som sa s očami široko roztvorenými a opretými na oblohu. Akýže to bol sen? Či vari naozaj šiel tadeto neznámy čovek a ja som sa s ním shováral? Bolo by to možné? Začal som si napochytre celú neobyčajnú príhodu v ustálenom vedomí zbystrenými  smyslami  ostražitejšie  ujasňovať,  a  keď  sa  mi  to nedarilo, vyskočil som na rovné nohy s úmyslom prezrieť dôkladne poľanu a najmä húštiny na pokrajisku. ale skutočnosť ma úplne zmiatla.
     </tei:p>
     <tei:p>
      Pozdola mňa ešte v tôni smrečiny stáli dvaja žandári. Len čo boli vari vystúpili z hory po chodníku. No hoci som im musel padnúť priam do pohľadu, nevšímali si ma. Boli zaujatí niečím iným. Ich oči mierily naľavo odo mňa dohora, práve do tých kútov, kde som podľa zanikajúcich zvukov predpokladal, že zašiel môj neznámy. Azda ho ešte stihli zazrieť. Jeden z nich skladal opatrne s pleca pušku, ako by sa chystal vystreliť. No bolo vidieť, že je nie skúseným strelcom a že pohľad na živý cieľ mu priveľmi snižuje citlivosť oka a istotu rúk, preto stačil som sa i ja rozhliadnuť druhým smerom ešte prv, kým sa
     </tei:p>
     <tei:p>
      ozval výstrel.
     </tei:p>
     <tei:p>
      Horný  okraj  poľany  bol  však  naoko  pokojný.  Rástly  tam zákrpky limby a miestami korušina. Vpredu ojedinele a ďalej na prechode do lesa splývaly v celú húšť. Okolo nej stály dôstojne staré smreky  s  tmavou  čečinou  a  tvorily  zátišinu,  ponorenú  ešte  do belasého tieňa. Azda na samom spodku tohto tieňa, medzi mladými limbami, bolo niečo. Oni mali iné postavenie a širší rozhľad, mohli vidieť viac a mne prekážal mladý, bujný malinčiak so širokými listmi, ktorý rástol hneď povyše a tvoril celinu. Ale keď zaznel po chvíli výstrel, práve táto celina sa rozhýbala a z nej vybehlo to podivné  zviera,  s  ktorým  sa  Zuna  hrávala  vo  Vlčích  jamách. Zasvietilo nenávistné očami a zmizlo rýchle v hore.
     </tei:p>
     <tei:p>
      Rozum sa mi nad tým zastavil. A kým si všetky hory tiahlymi ozvenami poohlasovaly novinu, marilo sa mi v očiach, ako by ma chcelo uniesť do spánku a znovu mámiť bláznivými snami.
     </tei:p>
     <tei:p>
      Prichodiaci ma potom vysmiali. Čudovali sa, že si tak chutne môžem spať, kým mi vlk komoru vykráda, a ponúkali sa, že ma oslobodia od podobných zbojníkov. Boli to veselí šuhajci. Široké sedliacke tváre. Nemohli byť dlho v tomto kraji. Vari len nedávno odskočili od pluhu. Rovnošata im ešte nestačila dodať vážnosti a prísnosti strážcov verejného poriadku. Ľutovali ma, že sa musím zdržiavať v takejto divočine. Oni by to nevydržali. Veď je lepšie chodiť po rovine bez námahy a pásť oči po kopcoch, ako driapať sa úplazmi a otíkať si členky na skalách.  Dosť už vraj majú tejto vychádzky. A sotva by sa boli tu ukázali, keby neboli dostali rozkaz. Ale služba je služba. Zvečera si trochu pospali v Prietržinách a už pred svitaním museli stúpať, aby prekutali dolinu za tulákom, ktorý sa  vraj  zdržuje  v  mojom  revíri  a  každú  noc  obťažuje  slepého mlynára, vymáhajúc od neho peniaze a dodržanie akéhosi dávneho sľubu. Upozornili ma naň, a keď mi podrobne opísali i jeho vzhľad, žiadali  ma,  aby  som  ich  odprevadil  k  Tavovi,  lebo  majú  vraj podozrenie, že ten s ním drží. Neočakávaná zpráva ma prekvapila. Kým mi o ňom rozprávali, myslel som na hlinenú fajku, zabudnutú na vychladnutom rošte sporáčika v mojej chatrči, na šedivý kepeň a mohol  som  myslieť  i  na  vysokého  mužského,  čo  iba  nedávno povedľa mňa prebehol, lebo jeho vzhľad, ako mi utkvel v pamäti,
     </tei:p>
     <tei:p>
      shodoval sa úplne s opisom hľadaného tuláka. Nemohol byť ďaleko. Bol by som ho ľahko vystopoval. Ale len čo spomenuli slepého mlynára  a  jeho  nočné  návštevy  a  pod  dojmom  prekvapujúceho videnia po nedávnom prebudení zo sna rozblesklo sa mi v hlave a náhle som pochopil, že mojím nepriateľom nemôže byť tento tulák, i keby naozaj jestvoval, ale vlk, ten samotár, ktorý našiel priazeň u Zuny.
     </tei:p>
     <tei:p>
      O mlynárovi šírily sa totiž reči po vidieku, že za mladi zapísal sa z lakomstva vlastnou krvou sluhovi pekla z Kotliska a že teraz každú noc chodí k nemu vymáhať sľub. V dedine žilo niekoľko ľudí, čo počuli  na  vlastné  uši  vzrušujúci  rozhovor  medzi  nimi,  keď  sa oneskorili v hore a vracali sa nocou domov popri opustenom mlyne, ba podaktorí i videli neobvyklého veriteľa plúžiť sa tieňmi rumovísk a pritom dokladali, že keď sa mali s ním stretnúť, premenil sa na vlka a trielil ozlomkrky do hory. Pravdaže, ľudské reči nemôžu sa ešte brať za pravé mince. A ja som ich tak ani nebral. Ale teraz, keď som spoznal, že začínajú ovplyvňovať i mienku úradov v spojitosti s inými  podobnými  rečami  o  tajomnom  obyvateľovi  Kotliska  a  v spojitosti s vlastnými pozorovaniami a skúsenosťami naviedly ma na myšlienku, že prostredie týchto vrchov, dolín, hôr, brál, prostredie slnca,  vetra,  prostredie  vysokého  dňa  a  hlbokej  noci,  aby  si zachovalo  prevahu  nad  opovážlivým  a  dotieravým  človekom, vytvorilo si moc, azda je to moc širokých priestorov, závratných výšok, moc  samoty,  ktorá sa vtelila  do tohto  obávaného, u nás zriedkavého dravca, aby účinnejšie šírila hrôzu medzi pastiermi i uhliarmi tuhore a mocnejšie rozpaľovala obrazotvornosťou mozgy poverčivých dedinčanov tudolu. Bol to iba slabý záblesk poznania, ale taký prenikavý, že som náhle prehliadol a videl aj za denné svetlo, ako vari vídaval iba starý bača z prietržinského salaša. Preto som žandárom neprezradil nič z môjho sna a schystal som sa s nimi na Pálenicu so skrytým úmyslom pozorovať, ako sa zatvári Ťavo pri takej návšteve, aby som si podľa toho mohol upraviť svoju mienku.
     </tei:p>
     <tei:milestone rend="hyphens" unit="subchapter"/>
     <tei:p>
      Tava sme vyrušili z popoludnajšieho pohodlia.
     </tei:p>
     <tei:p>
      Ťažko znášal horúčavy letných dní – bolo to aj nemožné. Všetko pálilo: obloha, zem, kamene, drevo, šaty, telo i krv, ako by si bol nastoknutý na ražni; ešte si sa musel i sám na ohni obracať. A Ťavo
     </tei:p>
     <tei:p>
      mal ešte na nešťastie skoro na palec hrubú, hustými chlpmi obrastenú kožu a prekliatu robotu. Celý deň sa krútil okolo ohňov, chodil po žeravých  uhľoch,  hltal  horúci  čierny  prach.  Ešte  tak  uprostred januára, keď Veľký zvon má ľadový pancier a na Pálenici mrazy štiepu storočné jedle, by to bolo na vydržanie, ale v lete, keď sa rozžeraví obloha, je to robota iba pre tých z pekla, lebo človek sa zahlce vlastným potom. Preto nebolo na tom nič divného, že aspoň cez poludnie hľadal spôsob, ako ovlažiť svoje rozpálené telo, a keď slivovica mu v tomto prípade nemohla uľaviť, ani väčšieho prameňa nablízku nebolo, kde by sa bol mohol vyčliapať, použil čierneho bahniska, ktoré sa rozťahovalo pod smrečinami za jeho kolibou.
     </tei:p>
     <tei:p>
      Na tento kúpeľ ho upozornily diviaky. Každú noc prichádzaly sem. Vari ich vyvrhúvaly všetky húštiny na okolí. Najprv sa šalely, hrýzly navzájom, škrtily, kvíkaly, dupotaly, až celá zem dunela pod ich paprčkami, sotva sa však zaborily do bahna, stíchly. Iba pokojné pokrochkávanie šírilo sa potom nocou. Ťavo ich už niekoľko nocí pozorne sledoval. Nedaly mu spať, pľuhavstvá, a spôsobovaly mu veľké utrpenie, lebo si musel predstavovať, ako sa s boka na bok prevaľujú, ako si trú bruchá o chladné bahno, ako vytŕčajú pysky z čiernej záplavy, ako zívajú a šprihajú drobnými očkami od samej rozkoše, a napĺňal sa pritom až po hrdlo rozhorčením preto, že Pán Boh vo svojej povýšenosti pamätá aj na divé svine, ktoré iba škodu zaviňujú ľuďom, kým jeho ani neopľuje. Ešte len aj v noci musí sa kĺzať v lepkavom pote vlastného tela, musí voňať vyúdenú drevinu svojej koliby a dýchať horúce povetrie. Niekoľko ráz mal pokušenie vyskočiť, vziať kyjak a rozohnať prasačiu čriedu po holiach, ale teraz aj on skúsil taký kúpeľ a našiel v ňom potešenie.
     </tei:p>
     <tei:p>
      – – Hu, nemusíš mať plutvy a ležíš si ani na perine, iba ten je rozdiel, že periny nechladia. – Zodvihol hlavu, aby ho bolo rozoznať.– Oblapí ťa, pritiahne mocne ani žena, cítiš ho aj na prsiach, aj na bedrách, a keď sa len trochu pohýbeš, bije ti do brucha. Huhu, aj vtedy ťa ešte drží, keď z neho vyjdeš.
     </tei:p>
     <tei:p>
      Oznámil  som  mu,že  sa  chcú  s  ním  porozprávať  páni  v cifrovaných mundúroch.
     </tei:p>
     <tei:p>
      A, napodiv, neurazil sa. Bol ochotný im hneď vyhovieť.
     </tei:p>
     <tei:p>
      Striasol sa ani starý huňatý a lenivý ovčiak, s ostnatým obojkom
     </tei:p>
     <tei:p>
      na hrdle a s ťažkým kľokom pod papuľou. Darmo som čakal, že sa pôjde trochu upraviť, aby nevyzeral ani opica, čo ušla komediantom z reťaze. Z hustého kúpeľa vyšiel rovno k nám.
     </tei:p>
     <tei:p>
      Hu, veď nemal sa prečo hanbiť. Bol oblečený od krku až po päty. Poriadne čierne šaty: celý oblek, topánky, nohavice, kabát, rukavice, všetko v jednom kuse, pohodlné a ľahké. Ani jeden krajčír by ich nebol tak ušil. Všade mu priliehaly na telo, a predsa necítil sa v nich stiesnený. Hu, Kain by mu bol závidel. Pľuval okolo seba čierne sliny a rozháňal  sa rukami za dotieravými  ovadmi, ktoré zacítily jeho krv. Boly to dve dlhé ruky so železnými päsťami. Cvičil ich každý deň v tvrdej robote: staré hrčavé jedle vyrubúvať, kláty váľať,  štiepať,  strapaté  kriaky,  hrubiznými  koreňmi  vraštené  do zeme, vytrhávať, klčovať, vláčiť na oheň, stavať klietky, ruvať sa večne s ohňom. To bola ich robota na celom dni. Samy sa vzpínaly, húžvaly, a kým dostávaly farbu kôry, pod kožou, tam, kde bruškaté svaly  priliehajú  k sebe ani štiepy v štôsiku, kde povrazy žíl sa nadväzujú, slievaly sa vedno, celily a tuhly pri mraze i v plameňoch až  tak,  že  napokon  sa  podobaly  dvom  ťažkým  kyjačiskom  s oborenými hrčami na koncoch. Hu, sukin syn!
     </tei:p>
     <tei:p>
      Vôbec  sa nepredesil,  keď  mu  žandári  oznámili,  že  sa  chcú rozprávať s jeho dlhonohým priateľom, ktorého prijal pod svoju strechu.
     </tei:p>
     <tei:p>
      – Hu, to môžete, ten vám neujde, len musíte podísť trochu vyššie, lebo v jednej kolibe nám začínalo byť pritesno, tak som mu vystavil tam vo svahu medzi kosodrevinou druhú, – povedal a pustil sa zaraz pred nami dohora. Bolo vidieť jeho široký chrbát, mocný, žilovatý a pozarastaný krk. Hoci svah príkro stúpal, rútil sa ani guľa, stále dopredu ohnutý, iba niekedy sa vyrovnával a preťahoval a vtedy zažiarila jeho ryšavá hriva ani iskrami sršiaca fakľa. Kto by mu bol stačil? Kým sme sa my rozhýbali, on sedel už v holi medzi dvoma kruhmi  kosodreviny  na  hrobline  šedivého  skália,  ktoré  trochu vyčnievalo nad povrch ani mohyla, a keď sme sa k nemu vyštverali, ukázal nám drevený kríž, zastoknutý do hrobliny, vysvetľujúc: – To je jeho koliba. Už skoro rok si v nej kosti údi. Hu.
     </tei:p>
     <tei:p>
      Naozaj. Kto mal zdravé oči, mohol sa o tom presvedčiť. Či ešte mohlo byť zrejmejšieho dôkazu? Hlbšie sa predsa nič nevryje do duší
     </tei:p>
     <tei:p>
      žijúcich ako hrob. Pokoj prachu! Bože môj, tu sa nemôžeš jednať, hádať, kričať. Strhni s hlavy klobúk, sopni ruky a venuj aspoň krátku modlitbu nebohému za spasenie jeho duše: Daj sladké odpočinutie, Pane, tomuto mŕtvemu, nedovoľ, aby dostal po smrti závrat v tej tisícsedemstometrovej  výške,  a  priveď  ho  čím  skôr  do  slávy nebeskej, veď má tam už blízko, amen.
     </tei:p>
     <tei:p>
      A  Ťavo,  trochu  skrahnutý  dychom  večnosti,  ponáhľal  sa vysvetľovať: – Pred rokom prišiel ku mne s tamtej strany, – zahodil rukou voľakde za Prielom. – Mal tu dojednať nejakú starú záležitosť 6 mlynárom, ale doniesol si so sebou aj voľajakú prašivinu a na tú skrepenel. Ráz ráno ho poskrúcalo pri ohnisku ani kôrku a viac nevstal. A rúči chlap to bol. Hu, boli sme dobrí známi, nuž vykonal som mu ešte túto službu. Tu leží. Na Jakuba to bolo. Ak máte niečo s ním, len si vybavte.
     </tei:p>
     <tei:p>
      Stiahol husté obočie a pritvoril škuľavé oko. Prichodilo sa mu ešte  pustiť  do  litánií  ku  všetkým  svätým  a  bol  by  celkom  iste žandárov  rozplakal.  Hu,  Ťavo  bol  všetkými  masťami  mazaný. Zručnejšieho komedianta ani vari nebolo. Ale ja som mu rozumel. A aby mi neušla príležitosť usvedčiť ho z cigánstva, sponáhľal som sa odkryť jeho fígeľ.
     </tei:p>
     <tei:p>
      – Pst, – povedal som, – buďte ticho. On žije. Vstal z mŕtvych hneď na druhý deň, myslím, že to bolo na Annu, keď sa najlepšie ľan dvíha. Práve vtedy sa zodvihol i on s tohto miesta a odišiel. Naozaj, niet ho pod skalami. Keby ste rozhádzali túto hrobľu, našli by ste pod ňou len zmliaždenú psicu a znaky po ovčích paprčkách. Ale buďte ticho, on je nablízku, azda aj medzi nami, len ho nevidíme.
     </tei:p>
     <tei:p>
      Nečakal to odo mňa. Ako by som mu bol za džber ľadovej vody vyčrpol pod bradu, tak sa naraz prebral a ožil. Hneď mal okále vyligotané,  strapaté  hniezda  obočia  nimi  zodvihnulé  vysoko doprostred hrboľatého čela, chlpy zježené a pehy veľkosti medených pätákov. Aj škuľavé oko sa mu náhle napravilo, pľuhákovi. Ani kaňa tak dorovná a strmo nehľadí, keď vyzerá z výšky medzi lišaj níkmi hrdzavošedivý kožuštek myši, ako hľadel on na mňa. Nazdal som sa, že ma ide tým pohľadom prepárať. Bezpochyby žlč mu vrela. No pred žandármi zdržiaval svoju zlosť a pokúšal sa ma iba zahriaknuť.
     </tei:p>
     <tei:p>
      – Hu, prečo by mal vstávať z hrobu, keď je už raz zavalený
     </tei:p>
     <tei:p>
      «kalami a má aj kríž, veď by to nebolo na ľudský spôsob.
     </tei:p>
     <tei:p>
      – A prečo by tu mal ležať, hniť, dať sa prevŕtavať červíkmi, keď nemusí, lebo on nie je stvorený na ľudský spôsob, ale na spôsob diabla, – dobiedzal som nástojčivo. – Boh mu rozkázal navádzať ľudí ku hriechu. On sa tomu podrobil, ale vymohol si večný život. Môže teda zomierať, ožívať, ako mu ďaka, lebo môže hocikedy vystúpiť z pekla  na  svet.  Chacbacha,  akože  by  sa  to  srovnávalo  s  naším kresťanským poriadkom, keby diabol zomrel,povedzme, na obyčajnú prašivinu, ako ty vravíš.
     </tei:p>
     <tei:p>
      Vo svojej opovážlivosti zašiel som skoro priďaleko. Do Ťava v tú chvíľu vchádzal zaiste Parom. Mohol som sa presvedčiť na vlastné oči, ako tento mocný pohanský boh znetvoroval svojím ukrutným hnevom  ľudskú  podobu,  keď  voľakedy  schádzal  zo  svojej nadoblačnej ríše na zem a vteľoval sa do svojho kňaza, aby robil poriadky  medzi  našimi  rozvadenými  pradedmi.  Ani  sa  mi  teraz nechce veriť, že by Ťavo nebol zdedil čarodejníctvo dávnych žrecov, lebo tá prekrútená, zohavená tvár, ktorá sa mi namiesto Tavovej tváre zjavila,  tie vypúlené, jedom sršiace okále, pekelný úškľabok, čo zhúžval do gundže celé jedno líce, kým druhé vytiahol až tak, že bolo poznať pod ním hrboľce zubov, vypnuté povrazy žíl na krku, navreté pampúchy mäsa na brade, i celá hruď vysotená dopredu, ako by sa mala  rozpuknúť,  prezrádzala,  že  tu  zasiahla  nadprirodzená  sila, najskôr tá, čo na oblohu vyfukuje búrky, dlžiznými bleskmi švihá chrbty vrchov a strašnými hlasmi hromov ohlušuje doliny. Iba vtedy trochu  skrotol,  keď  som  oznámil,  čo  sa  mi  v  poslednom  čase prihodilo a k akému uzáveru som preto prišiel. Zúrivosť odčerpal zo seba  dlhým  trúbením  a  smiechom,  podivným  síce,  ale  predsa ľudským. Nazval ma kuvikom a radil, že som mal ísť radšej mátohy plašiť po márniciach, nie za hájnika do Prietržín. Potom si dôkladne lakťom povytieral s oboch strán rypák, vypľul pred seba zvyšok zlosti, posielal nás do pekiel pre radu, keď jemu nechceme veriť, a sbehol zpät do rúbaniska, aby mohol dokončiť svoj kúpeľ.
     </tei:p>
     <tei:p>
      Žandárov tým síce celkom zmiatol, ale moju mienku nenaštrbil. Bol som i tak presvedčený, že zahral iba komédiu, aby zviedol stopárov na scestie, a vo mne zasial neistotu. No pomýlil sa. Ešte toho dňa som sa rozhodol vytrhnúť zpomedzi vrchov hlavný koreň
     </tei:p>
     <tei:p>
      všetkých temných síl a očistiť hole od príšer.
     </tei:p>
    </tei:div>
    <tei:div type="chapter">
     <tei:head>
      IV.
     </tei:head>
     <tei:p>
      Mal som obstojnú guľovnicu. Staršia výroba, ale niesla dobre. Nosil som ju však viac pre parádu, aby sa mi niečo osievalo pri boku. Hoci bolo do čoho mieriť: na poľanách a v bánoch stretával človek každú chvíľu kŕdle plachých jeleníc alebo srnčie rodiny, aj dravce často  nadbehúvaly  do  cesty;  nikdy  ma  neschválila  opravdivá poľovnícka vášeň zodvihnúť pušku, prižmúriť oko, s napätím cieliť, a potom po výstrele v rozochvení ešte uprostred dymu a za ohlušenia zisťovať v diaľke výsledok, lebo som si myslel, že by sa tak narušil poriadok, ktorý určil vo vrchoch život. Preto mi vari zvieratá ani nevyhýbaly.  Každé  šlo  spokojne  a  nerušene  za  svojou  životnou potrebou, hoci som sa im plietol stále do cesty. Ale ako som pojal k vlkovi nenávisť, všetko sa zmenilo. Nechodil som viac bezstarostne po hore, ale prikrádal som sa poza stromy opatrne a ticho, načúvajúc každému šelestu. Moje smysly teraz ľahko rozoznávaly v povetrí živočíšne vône rôznych zvierat a na diaľku farbu srsti, bez ťažkosti upozornily na stopu v šuvarine, na prti alebo v úplaze, podľa celkom nepatrných znakov vedely určiť pohyb zvierat v každom čase, ako by si na takú robotu už dávno boly zvykaly. Temer cez jednu noc stal som sa nielen skúseným, ale aj vytrvalým poľovníkom. Rozhodol som sa stoj čo stoj skoliť nepohodlného dravca, mysliac, že tak odstránim hlavnú prekážku, ktorá sa postavila medzi Zunu a mňa. Hoci bolo v tom čase dosť roboty i v šlógoch, sliedil som iba za ním deň i noc neúnavne a vytrvale celým revírom. No podujatie nebolo ľahké. Štvaný dravec ako by bol zvetril, že je v nebezpečenstve, vyhýbal mi, bol vždy na míle predo mnou, iba čerstvé stopy a zvyšky krvavých hostín ma presviedčaly, že sa ešte zdržiava v mojom revíri. Slnce vychodilo a zapadalo, vetry sa kĺzaly úplazmi.
     </tei:p>
     <tei:p>
      vystupovaly, po nociach kvitly veľké hviezdy nad horami a ja som líhal i vstával rovnako s nepokojným srdcom. Tak prešiel celý týždeň a vlk behal po slobode. Iba v sobotu ma stretlo šťastie. Zastihol som ho vo Vlčích jamách. Vari čakal na svoju družku, preto bol nepozorný. Dostal som sa k nemu do takej blízkosti, že ho guľka nemohla minúť.
     </tei:p>
     <tei:p>
      Dravce mávajú obyčajne tuhý život a stávajú sa nebezpečnými
     </tei:p>
     <tei:p>
      pre neopatrného poľovníka ešte aj vtedy, keď sa zdá, že im už krv v žilách celkom vychladla, ale tento sa nebránil smrti. Ležal pokojne na tráve s vyvaleným jazyčiskom a s krvavou penou na papuli. Guľa mu prevŕtala komoru. Bol to poriadny kus. Zaiste nebol v poslednom čase na planej chove. Mal ešte hustý zimný kožuch, hrdzavohnedý, iba na krku miestami prešedivený. Nemohol byť teda ani starý. Vari naozaj  pochádzal  z  nejakého  mocného  vlčieho  rodu,  ktorý  tu voľakedy  neohrozene  vládol  nad  tichou  a  bojazlivou  zverinou, možno ho naozaj Zuna vypelichala na kozom mlieku a mal najlepšiu príležitosť  obnoviť  krutovládu  hrôzy  medzi  vrchmi,  ale  moja guľovnica mu to prekazila. Už som si mohol dať z jeho kožky vyrobiť poľovnícku kapsičku. Bol pokorný a poslušný ani baranček. ešte len aj oči mal milosrdné. Aká zmena! Iba nedávno bol nástrojom diabla. Ľudia od neho zďaleka bočili a zvieratám slably nohy, keď začuly za sebou jeho skučanie, a teraz stal sa obyčajnou mrcinou. Navidomoči mu tuhly behy, vietor mu vyháňal posledné blchy z kožucha, slnce mu vysúšalo oči a so všetkých strán liezly k nemu chrobáky, aby si pod jeho rebrami usporiadaly hody. Smrť sa dala do svojho diela. Robila zručne a rýchle. Ja som jej nemusel pomáhať.
     </tei:p>
     <tei:p>
      Plnil som sa už pýchou. – Chachacha, dnes večer valasi na prietržinskom  salaši  môžu  pokojne  spať,  vlkolak  z  Kotliska  im nepríde rozháňať ovce, aj slepý mlynár bude nadarmo načúvať do noci, keď sa ozvú kroky obávaného veriteľa.
     </tei:p>
     <tei:p>
      Ale nebola to radosť stála. Vlk sa zdal iba naoko pokrotnutý, lebo keď som chcel porušiť jeho zdanlivý pokoj, ukázal znovu svoju silu.
     </tei:p>
     <tei:p>
      Zaumienil som si totiž, že mrcinu zavlečiem hneď do mlyna, aby sa Zuna presvedčila, že som rozhodnutý biť sa o svoje šťastie aj so silami pekiel. No môj Eguš sa rozhodne proti tomu postavil. Nechcel mi pomôcť. Keď som mu chcel naložiť bremeno, vzpätil sa, prudko sa prehodil a odcválal s besným rehotom preč. Mrcinu musel som si z Vlčích jám vyniesť sám a pri chatrči podráždený koň v tanci pokračoval. Kým nevybadal môj zámer, stál pokojne pod strapatým smrekom, kde si bol sám vyvolil stajňu, ako som ho šiel však sedlať, a najmä keď som mu chcel priputnať mrcinu na chrbát, mal mi vybiť zuby.
     </tei:p>
     <tei:p>
      Vymýšľal si nezvyklú hru. Obehúval v kruhu celú poľanu, občas pristavoval  sa  predo  mnou,  chvíľu  stál  s  vysoko  vyzdvihnutou hlavou, nespokojne zahrabúval pravou nohou, ako by ma chcel pred niečím varovať, a zas odbehúval.
     </tei:p>
     <tei:p>
      – Ech, nevďačník,  vari si len nemyslíš, že budem aj celou dolinou túto mrcinu vliecť na chrbte, ako som ju privliekol sem, a ty si budeš vylizúvať slabiny, ešte to! – Sňal som si remenný pás, a keď sa zas vracal ku mne, vyťal som mu niekoľko britkých na príučnô po papuli.
     </tei:p>
     <tei:p>
      Ale on neustúpil. Poznovu začínal svoj tanec, ako by mu boly mozog napadly motolice. Podivné! Prvý raz bol taký zanovitý. Do tých čias sme vždy pekne vychádzali. Podroboval sa ochotne mojej vôli. A teraz náhle ako by boli doň vošli besi. Komediant, azda si namýšľal, že je v cirkuse. Zlosť vo mne zvrela. Zabudol som na všetky služby, ktoré mi preukázal, stratil som ľudský cit a mieru hnevu. Keď opätovne ku mne pristúpil, chytil som ho za zubadlo a ťal  nemilosrdne,  kade  len  ruka  začiahla,  a  keď  sa  mi  remeň vyšmykol, použil som bez okolov päsť a baganče, nedbajúc, že mu vytlčiem oči, prerazím bachor alebo že ho celkom zabijem.
     </tei:p>
     <tei:p>
      Nakoniec musel som použiť ľsti, ak som sa chcel ešte toho večera dostať ku mlynu. Mrcinu som priputnal na povraz, ktorý som objavil v jednom kúte chatrče, a zavliekol poniže do hory, aby jej nepríjemný  pach  zanášal  vietor  na  dolinu,  a  s  druhým  koncom povrazu blížil som sa k Egušovi. Netušil nič. Dal sa chytiť, osedlať, bol  zas  pokojný,  iba  oči  mal  trochu  prekrvené.  Mohol  som  si pohodine vysadnúť, ani kožou nezatriasol, a keď som mal tak pevne jeho boky v kolenách, že ma nemohol shodiť, prudkým trhnutím povrazu pritiahol som mrcinu bližšie, aby sa cestou nezaplietla medzi stromy.
     </tei:p>
     <tei:p>
      – Hajdy, Eguš!
     </tei:p>
     <tei:p>
      Bolo to však nebezpečné. Ako kôň zacítil mrcinu za sebou, pochytila  ho  taká  zrádca,  že  stratil  celkom  smysly  a  stal  sa opravdivým besom, rútiacim sa voslep horou do noci a strhávajúcim všetko okolo seba do záhuby. V bokoch ho šklbalo, telo sa mu striaslo odporom, vyhodil sa na dolinu ako rozpajedený šarkan s plameňom v pysku, aby si čím skôr vyvetral neznesiteľným vlčím
     </tei:p>
     <tei:p>
      pachom zamorené nozdry. A zároveň s ním poskočila mrcina. Ani o piaď ju nemohol predbehnúť. Popletala sa mu neprestajne okolo zadných nôh, lebo ja som ju držal pevne na povraze aj vtedy, keď ma už chytal závrat zo šialeného cvalu. Teraz som už pochopil, že si nesiem na dolinu nešťastie, ale nevedel som sa ho zbaviť. Nešťastie je spútané s tvojím životom,  ako je spútaná radosť. Vlastníctvo prijmeš bez reptania a opatruješ si ho tak ako ktorýkoľvek dar boží. Ba niekedy ešte starostlivejšie. Hneď chápeš jeho osudovú dôležitosť a preto raz v nedeľu popoludní po litániách, keď sa ti žena s deťmi rozídu z domu, odložíš  ho do dubovej skrinky za pec alebo za prostrednú najširšiu hradu k ostatným cennostiam. Potom sa dlho toho miesta strániš, pociťuješ bázeň, kedykoľvek zavadíš oň zrakom. Ale náhle stratíš všetku obozretnosť. Vychystáš sa, povedzme, do hory. Berieš si s poličky fajku, mechúr s tabakom, potom s múrika zápalky a nakoniec celkom uvedomele siahneš rukou i na to miesto a položíš  si  svoje  nešťastie  do  vrecka  k  ostatným  drobnostiam. Podobáš sa v takýto čas žabe, ktorá skáče hadovi do pažeráka. Ťažko povedať, kto vládne vtedy tvojou vôľou. Mne sa napríklad zdalo, že spĺňam  svoje  predsavzatie,  keď  pokorujem  koňa  a  púšťam  sa s mrcinou na dolinu. A predsa vtedy bol som už iba hračkou osudu. Lavína hrôzy pohla sa na mňa pod chvíľou, keď som kládol prst na spúšť guľovnice a čakal v rozochvení na výstrel, čo mal vyhasiť život vlka.
     </tei:p>
     <tei:p>
      Mrcina  si  uvedomovala  svoju  moc.  Počínala  si  čoraz sebavedomejšie, ako by bola ožívala. Zprvu sa iba kotúľala prťami, kade kôň cválal, rúcala skálie, mrvila prsť, šuchorila lístím a voštím, potom sa naučila  skákať:  neprestajne  dorážala  koňovi  do bokov alebo priam na chrbát. Hijó, hohó, nestrasiete sa ma. Pliaga! Ukázala sa silnejšou po smrti, ako bola za živa. Do tých čias bola nebezpečná len  pre  niekoľko  bezbranných  zvierat  a  vari  i  pre  niekoľko poverčivých  pastierov  a  dedinčanov,  teraz  vyburcovala  všetkých živých i mŕtvych medzi horami.
     </tei:p>
     <tei:p>
      Hora zhíkla úžasom. Vytrhla sa z driemot a nevedela, čo sa robí. Lomoz bol priam uprostred nej. Schytával stromy do víru po rade ani zdivený víchor. Nezadržateľne rástol a zachvacoval nové priestory. Vonkoncom nevedel sa uspokojiť prízemím. Na bralách sa vzdúval a
     </tei:p>
     <tei:p>
      vyskakoval až ku hviezdam. Preto strácala rozvahu. Zdĺhavo zaručala na dolinu, a zachvátená nesinyselným únikom, smiešala sa s čiernou zemou i so šedivou oblohou. Proti mne rútily sa stromy: vysočizné jedle,  strapaté  smreky,  hrubé,  rozkonárené  buky.  Musel  som vynaložiť veľkú šikovnosť, aby som im unikol.
     </tei:p>
     <tei:p>
      Zdola vystupovala noc. Chcela byť pevná v celej svojej šírine, ale cval môjho koňa ju rozbíjal na kúsky.
     </tei:p>
     <tei:p>
      Vtedy som už strácal nádej. Držal som sa síce kŕčovite Egušovej hrivy, aby som nesletel, ale tomu som nevedel zabrániť, žeby sa kôň nezrútil do voľaktorej priepasti. Za seba som sa neopovážil pozrieť. Mrcina  vyštvala  proti  mne  všetky  temné  bytnosti  podzemia. Prezrádzala  mi to smršť zvukov, ktorá sa za mnou dvíhala.  Na všetkých  stranách  pukala  sa  zem.  Z  čiernych  priepastí  šľahaly plamene samého pekla. V besnom blkote praly o seba ani hromy. V ich  horúčave  škvarilo  sa  mäso  a  trešťaly  kosti:  hrozný  jakot, následok zatratenia, výstraha smrti, ples a hody najväčšieho utrpenia. Srdcervúce úpenie a kvílenie obetí zadúšal hrozný diabolský smiech. Sám mocný satan vystúpil zprostred plameňov a pustil sa so svojou háveďou do tanca. Hua, hua. Tlieskali a bubnovali si na vypučené bruchá.
     </tei:p>
     <tei:p>
      Kôň sa už nedotýkal zeme. Letel tým huriavkom s natiahnutým krkom ani šíp. Ledva stačil lapať dych. Boky sa mu šly rozdrapiť.
     </tei:p>
     <tei:p>
      A ja som banoval, že ma Pán Boh nestvoril radšej uhriakom, aby som sa mu mohol vryť pod kožu, a dnes ďakujem svojmu anjelovi strážcovi, že ma predsa neporušeného složil na pažiť pred mlynom.
     </tei:p>
    </tei:div>
    <tei:div type="chapter">
     <tei:head>
      V.
     </tei:head>
     <tei:p>
      Zunu som doma nezastihol. Známe miesto pod starou vŕbou nad stavom, kde som ju obyčajne v takýto čas nachádzal schúlenú, míkvu a zahradenú do tajomných hlbín vody, bolo prázdne. Darmo som čakal a načúval. Odnikiaľ sa neozval jej ľahký krok. Noc rýchlo zastierala  zem  tmavými  odedzami.  Priehľadnosť  slabla.  Známe zákutia rúbane sa mi rad-radom strácaly s očú. Splynuly s čiernou hradbou vysokého lesa. Zbytočne som ich potom pre istotu všetky trpezlivo  poprechodil  a  pozorne  poprehľadával.  Ani  z  jedného nevystúpila známa biela postava. Nakoniec som vošiel i do mlynice, ale miesto Zuny vyšiel mi tu v ústrety starý mlynár a zval ma
     </tei:p>
     <tei:p>
      dovnútra.
     </tei:p>
     <tei:p>
      Nijako  ma  to  neprekvapilo.  Nestretol  som  sa  síce  s  ním  v poslednou čase ani raz. Lež on sa mohol na mňa rozpamätať. Veď ma neraz videl tadiaľto prebehúvať, motať sa pomedzi vrecia so Zunou ako malého chlapca. Hádam počul od iných, že som sa vrátil, ba hádam vie aj to, že som starú známosť obnovil, mal teda príčinu pozvať ma k sebe. Ja som síce vtedy nemal veľa chuti tratiť čas posiedkou so slepým starcom, ale keď som si uvedomil, že jeho slovo by azda mohlo zavážiť u Zuny, vošiel som.
     </tei:p>
     <tei:p>
      Mlynár dožíval  svoju starobu opustený.  Slepota  ho natrvalo vyradila zpomedzi ľudí a vykázala mu miesto voľakde na medzi časnosti, odkiaľ je možný pohľad iba do seba. Mala by to byť vraj pokuta za previnenie. Aspoň taký chýr o ňom išiel a on ako by si bol toho vedomý, uspokojil sa s osudom. Keď zanedbal mlyn a dovolil poodnášať všetko zariadenie, vtiahol sa do múranice ako do vlhkej diery dokaličené. zviera pred smrťou, klesal, machnatel zároveň s ňou a čakal ešte, kým mu nad koštiaľmi nenavŕši mohylu.
     </tei:p>
     <tei:p>
      Obýval najtmavšiu komoru. Voľakedy to bol sklad. Pôsobila chmúrno ani kamenná hrobka. Hore i dolu bola vyložená tehlami. Na stenách držal sa srieň. Vari celou dĺžkou dlážky povaľovaly sa na slame  rozličné  handry.  Miernily  trochu  chlad  a  zároveň pravdepodobne  slúžily  za  lôžko,  lebo  postele  tu  nebolo.  Celé zariadenie  sa  skladalo  z  jedného  stola  a  dvoch  stoličiek,  ale mlynárovi aj to stačilo. Mŕtvym dávajú do truhly ešte menej a sú spokojní. Pre neho i tieto predmety boly jednako iba spomienkami.
     </tei:p>
     <tei:p>
      Na  stole  blkotalo  žlté  svetlo  hrubej  voskovice.  Najskôr  za mlynárovu dušu. Rozkolembalo síce trochu povetrie nad stolom, ale nevedelo vliať vľúdnosti do priestoru a najmä nevedelo pristrojiť predmety bohatšími  tvarmi  a živšími farbami.  Pri dotyku rýchle chladlo  a  zostávalo  prilepené  iba  na  povrchu  ako  pozlátka. Bezpochyby  kamenica  bola  posledným  príbytkom  pozostatkov jedného života, pripraveným hrobom a ticho plápolajúce svetielko posledným  pozdravom  miznúceho  sveta  pútnikovi  na  cestu  do večnosti.
     </tei:p>
     <tei:p>
      Keď som vstúpil dovnútra, zarazil ma ťažký olejnatý zápach. Zdal sa vystupovať z dlážky, ako by slama a handry boly nasiaknuté
     </tei:p>
     <tei:p>
      olejom.  Ťažko  sa  mi  preň  dýchalo.  Sadal  na  pľúca  a  pridúšal. Neskoršie som zbadal v tmavom kúte za dverami plechový sud, pravdepodobne zvyšok zásob oleja, ktoré si akiste voľakedy mlynár nepretržite  opatroval  a  dopĺňal,  aby  mal  pohotové  na  mastenie strojov. Plechovica bola akiste hodne prehrdzavená, lebo olej sa lisol na stenách.
     </tei:p>
     <tei:p>
      – Predvečerom som počul zasa horu zahučať, nuž vedel som, že prídeš, – zahundral mlynár, keď sa usadil za stôl oproti mne.
     </tei:p>
     <tei:p>
      Opýtal som sa na Zunu. A on mi prezradil drsným hlasom, že ju náročky poslal  k Weinholdovi,  aby  sa mohol so mnou osamote porozprávať. Za veľkými čiernymi sklami jeho okuliarov zažiarily zároveň blesky, vari druhé oči, ktoré utajoval pred ľuďmi, aby ho považovali za temného, ale ktorými všetko jasne videl, zisťoval a posudzoval zo svojho utajeného stanoviska dôkladnejšie, ako môže posudzovať obyčajný smrteľník s odkrytým zrakom. Preto som mal pri ňom stále nepríjemný pocit, že s nami ešte niekto tretí sedí, neskutočný,  bez  tela,  len  s  prenikavými  iskrami  hlbočizných  a bystrých očú, človek nebezpečný a úskočný, azda on sám, ale v mladšom veku.
     </tei:p>
     <tei:p>
      Ako som sa pamätal, mlynár bol vždy nevľúdny a ukrutný. Čelaď si nemohla na neho zvyknúť. Nestačili sa ani zaučiť do roboty, už  mizli  obyčajne  nocami,  nedožadujúc  sa  ani  mzdy.  Ako  sa neočakávane na dvore zjavili z neznámych končín, odkiaľ si ich mlynár privádzal, keď z blízkeho okolia nedal sa mu nikto nahovoriť, tak náhle do tých končín zas zachádzali, iba čo sa potom začaly šíriť hrôzostrašné  chýry  o  tom,  ako  sa  mlynár  nocami  premieňa  na obludného vtáka, ktorý vyciciava šuhajom a mladuchám krv, ako obcuje s tým prekliatym z Kotliska, ako káže paholkom vláčiť vo vreciach skaly a hlinu, dáva mlieť, aby mohol šudiť sedliakov, alebo ako mučí ženu. Neviem, koľko pravdy bolo na tom. Ale museli si to ľudia vravieť, lebo ja som to počul medzi deťmi, ba pamätám sa, že i mať ma strašievala mlynárom. Zprvu som si z týchto rozprávok robil málo. Nevedel som hádam preniknúť k ich jadru. Malý síce určitý účinok na moje sny, ale vo dne ich sila sa tratila. Chodil som do mlyna s matkou bez obavy. Ona na robotu a ja za hrou. Raz naskytla sa mi však príležitosť, že ma hrôza do tých čias nezdôvodnených
     </tei:p>
     <tei:p>
      rozprávok zasiahla bezprostredne a hlboko do nevinného detského srdca. Bolo to nejako pred Vianocami. Ja a Zuna sme sa hrali na kuchyni vo mlyne a naše matky ticho a usilovne priadly pri okne, ktorým prenikalo bledé svetlo zimného dňa, keď náhle ozval sa v mlynici prenikavý vresk a do kuchyne vbehla v úbohom stave slúžka, ktorú bol iba nedávno mlynár doviedol. Zo šiat mala iba handry. Hodila sa k mlynárkiným nohám a skučala ani zbitá suka. Mám ju pred očami takú skrútenú, s vlasmi rozpustenými a roztrúsenými husto po zemi, mám ešte dodnes pred očami škvrnv rozmazanej krvi, ktoré sa jej ukazovaly medzi handrami na holom tele, ako sa svíjala a trepotala nohami, lebo ony razom zmenily pohodu mojej detskej duše vari preto, že som ich prvý raz videl na takom belostnom tele a že som z nich náhle vytušil ľudskú dravosť. Bola to surová rana, mierená priam do prameňa môjho života, a pocítil som ju náhle celým telom i dušou. A to isté iste cítila i Zuna, lebo vtedy naraz začali sme obidvaja tak kričať, že naše matky nevedely, či majú skôr nás  tíšiť  alebo  úbohé  dievča  ratovať.  Hneď  potom  prihnal  sa rozzúrený  mlynár.  Mal  zákerný,  zlý  pohľad.  Nevravel  nič,  ani nenadával, ako robievajú chlapi, keď sú pristihnutí v takom stave, len sa slepo, upriamené a bezohľadne hnal za svojou obeťou a tak isto bezohľadne,  ticho,  iba  s  vyškerenými  zubmi  načahoval  ruky  za hrdlom svojej ženy, keď sa mu postavila do cesty. Neviem, čo sa potom stalo. Matka nás oboch so Zunou schytila a ušla do dediny. Od tejto príhody som od mlynára vždy bočil. Chodil som síce s matkou ďalej do mlyna, lež úzkosť ma až vtedy opúšťala, keď sme sa so Zunou utiahli niekde do hory.
     </tei:p>
     <tei:p>
      Teraz mi to všetko prišlo na um. Nebál som sa. Raz muselo dôjsť  k  tomuto  stretnutiu.  A  predsa  musel  som  sa  stále  brániť nepríjemnému  tušeniu,  že  sa  železné  dvere  za  mnou  z nevysvetliteľných príčin zaplesnú a uzatvoria ma na večnosť v tejto diere so zlým slepcom.
     </tei:p>
     <tei:p>
      Mlynár hodnú chvíľu nepovedal ani slova. Sedel meravo a ticho, tvárou obrátený priam ku mne, ako by ma chcel vnímať sluchom. Na čiernych sklách okuliarov tancoval mu odlesk pohyblivého svetla a okrem toho mu už nič nevedelo oživiť tvár. Vyzeral ani slnkom vysušená mŕtvola.
     </tei:p>
     <tei:p>
      Potom náhle prehovoril:
     </tei:p>
     <tei:p>
      Vravel:
     </tei:p>
     <tei:p>
      Myslel som. že naráža na môj pomer k Zune. 0 čom inom by sa bol aj so mnou shováral. Bolo to prirodzené. Bol predsa otcom, musel  sa  starať  o  budúcnosť  svojej  dcéry.  A  keď  som  ja neprichádzal, začal on. Mal vari na pamäti svoj vysoký vek. Nechcel zomrieť skôr, kým nevidel zaopatrené svoje jediné dieťa. To býva starosť všetkých rodičov. I ukrutný mlynár mal srdce. Nemohol iba nenávidieť. Srdce má niekoľko komôrok a láska sa uspokojí niekedy i jedinou, obyčajne najmenšou, a preto u niektorých ľudí iba ťažko a neskoro  preniká  na  jazyk.  Zabudol  som  si  však  uvedomiť,  aké dôsledky máva samotárstvo a bezútešná slepota na človeka.
     </tei:p>
     <tei:p>
      – Ach, mám radosť, že som sa s vami stretol, – povedal som, dúfajúc, že ho prívetivosťou trochu obmäkčím. – Dávno sa sem sberám, lebo viem, že potrebujem vaše rozhodnutie, no vždy ma niečo zdržalo. Nemyslite si teda, že som od vás bočil. So Zunou som odprvu iba dobre smýšľal.
     </tei:p>
     <tei:p>
      Pomrvil chlpmi nad ľavým obočím. Mal to byť úškrnok. A hneď sa naklonil nad stôl, ako by ma chcel lepšie vidieť, a vravel:
     </tei:p>
     <tei:p>
      Na takú reč som mu mohol povedať len to, že si budem vládať sám uživiť svoju ženu, keď na to príde.
     </tei:p>
     <tei:p>
      To mu nemohlo byť po srsti. Bol zvyknutý dávať iba rozkazy, kričať na ľudí, nadávať, hrešiť
     </tei:p>
     <tei:p>
      potom sa zháčil a zaliezol nazpät za golier, kde pravdepodobne medzi  chlpmi  mlynárovej  brady  mal  svoj  brloh.  Mlynára  to nevyrušilo. Najskorej mal už dávnejšie so zvieraťom smluvu o tom, koľko mu má denne odobrať planej krvi zo žíl. Dumal ďalej. Na okuliaroch sa mu lesk ustálil vo dva pásiky a potom celkom zhasol. Duša mu možno klesala do hlbín večnosti. A keď sa ozval, bolo to, ako by sedel v hlbokej studni.
     </tei:p>
     <tei:p>
      – Nepretvaruj sa, – vravel. – Dávno som zmeral tvoje sily, i tvoje možnosti. Sám si ich na mne vyskúšal. Nehrajme sa už na slepú babu. Od tých čias, ako mi ťa peklo poslalo do cesty, mal som možnosť poznať i všetky tvoje spôsoby. Hádam mi to uveríš. Viem, že sa premieňaš na sedmorako, aby si sa kryl a zavádzal dôverčivých ľudí.  To  je  tvoja  najlepšia  zbraň.  S  pomocou  nej  nadobudol  si prevahu nado mnou. Nemusíš ma presviedčať o ničom. Poznám ťa už dobre. Hoci nemám oči, vidím ťa. Viem, ako a kde sedíš, ako sa tváriš, viem, čo zamýšľaš, ba viem i to, čo robíš a kade chodíš, keď si nie  pri  mne.  Prezrádza  ťa  povetrie,  pach,  ktorý  rozširuješ,  a prezrádzajú ťa aj stromy, lebo kvília, keď prechádzaš popod ne. Ale dnes sa nejdeme navzájom klamať. Chcel by som, aby sme zanechali staré protivenstvá, aby sme sa múdre dohodli a rozišli navždy každý po svojom.
     </tei:p>
     <tei:p>
      Komu patrily tie divné slová? Bol azda ešte niekto okrem mňa v temnici? Sviečka pokojne horela. Žltý vosk dvíhal sa pri knôtiku, stekal  okrajovým  žliabkom  ku  hroblinke  a  odtiaľ  rovnomerne odkvapkával dolu na stôl. Svetlo vôkol jasalo. Hore pod stropom bolo neisté. Kúty sa strácaly v šere, steny dýchaly chladom a dverami
     </tei:p>
     <tei:p>
      dovnútra hľadela noc. Nie, nikoho tam nebolo. Starec bol obrátený tvárou ku mne a čierne okuliare hľadely na mňa. A predsa jeho myseľ musela byť spútaná s iným. Najskorej v tomto čase vstupoval do neho diabol, o ktorom išly chýry, že ho nocami navštevuje, a on sa s ním dohováral, alebo azda proti svojej vôli, premožený únavou, zaspal a hovoril zo sna. V každom prípade stavaly ma jeho slová do čudného rozpoloženia. Celkom ma zmiatly. Stal som =a neistým, plachým, lebo všetko okolo mňa dostávalo neobyčajný vzhľad, ako by pod povrchom predmetov vznikal podozrivý pohyb, chystajúci sa vybúšiť, porušiť ustálené tvary a pokoj. Pod nohami začala sa mi triasť  dlážka.  Handry  i  slama  prevlhovaly.  Zpod  nich  voľačo vymokalo. Áno, bol to olej. Belaskavá tekutina dostávala na svetle prenikavý  lesk.  Stúpala  a  zachvacovala  stále  nové  plochy. Podchvíľou sa mi zdala ani tenká, slizká živočíšna blana, roztiahnutá po celej dlážke. Potom prebehla po nej iskierka a hneď prudké svetlo zaslepilo mi oči, lebo zarachotily mocné stĺpy plameňov. Bol to zaiste  iba  účinok  blkotania  skromného  svetielka  na  voskovici, zosilnený prázdnym priestorom komory, ale mne bolo úzko. Temer som vykríkol. Chcel som byť hneď na míle vzdialený od týchto miest. Nechcel som viac hľadieť do prázdnych očí mlynárových, nechcel som viac počuť jeho hrozný hlas a cítiť jeho napichnutý dych, nechcel som byť viac v blízkosti prevlhnutých múrov starého mlyna, nechcel som byť mŕtvolou v tom chladiacom chrobe, ale vtedy mlynár náhle ožil, vyložil obe ruky predo mňa dlaňami nahor a vravel:
     </tei:p>
     <tei:p>
      bohatstvo môjho života. Skladá sa z podielu mozoľov a z podielu krvi. Dá sa zpoľahky obsiahnuť, veď žijeme iba jeden život. Celú sumu rozdeľ na polovice, a keď premeriaš tie s podielmi, ak si spravodlivo počítal, môžeš sa presvedčiť, že polovice sú zarovno s podielmi. Neukrivdím ťa teda, keď ti dám podiel mojich mozoľov. Je taký istý ako podiel mojej krvi, iba že tento je srastený so mnou, súvisí s mojím životom. Uváž hodnotu toho, čo ti ponúkam. Tvoje požiadavky voči mne nemôžu byť väčšie.
     </tei:p>
     <tei:p>
      Potom sa shrbil, sklonil hlavu a pokračoval:
     </tei:p>
     <tei:p>
      Vtedy som pochopil, že mám do činenia s bláznom. Dlhoročná samota zmäkčila mu rozum. Bola to spravodlivá odplata za príkorie, ktoré spôsoboval iným. Preto som ho ani neľutoval. Naopak, bol by som mu rád dožičil ešte väčšieho pokorenia. Banoval som, napríklad, že je slepý a že nemôže vidieť môj úškrnok, bola by mu od neho ešte viac zhorkla žlč. Nebral som viac ohľad na jeho starobu a na jeho stav. Bol mi ľahostajný. Naše mienky sa rozchádzaly, naše zámery šly proti sebe a nedalo sa predpokladať, že by sa boly raz urovnaly. Či tak, či onak, museli sme sa niekedy sraziť. Nebolo iného výhľadu, najmä keď mi bola známa mlynárova tvrdohlavosť. Preto poponáhľal som sa mu ochotne vysvietiť tie miesta v hlave, kde mal dosiaľ tmu.
     </tei:p>
     <tei:p>
      Dôkladne som mu predovšetkým rozpovedal, kto som a čo tu hľadám, aby ho nestrašily viac mátohy. Vysvetlil som mu svoj pomer k Zune, naznačil, ako ho mienim v budúcnosti usporiadať, a potom som ho ubezpečil, že nemám v úmysle trhať jeho život napoly a zmrzačiť na starosť, lebo poznám hodnotu podielu mozoľov i podielu
     </tei:p>
     <tei:p>
      krvi a viem, aká nezahojiteľná rana by sa rozjatrila v živote, keby sa jedna  z  týchto  polovíc  zašantročila.  No  poradil  som  mu dobrosrdečne, aby Zunu do svojho imania nepočítal, lebo tá patrí do vlastníctva vrchov a hôr, ktoré jedine môžu určovať jej osud a najmä preto, že ona je už dávno podielom môjho srdca, za ktorým som sa až sem ustával a ktorého sa nemienim vzdať ani vtedy, keby som mal puckou rozmlátiť jeho zanovitú a bláznivú hlavu.
     </tei:p>
     <tei:p>
      Neviem, ako prijal moju radu. Vybehol som z tmavej komory skôr, ako mi stačil vydriapať oči. Počul som len za chrbtom zúrivé chrčanie. Vari sa držali s pavúkom za pažeráky. Ja som vyhľadal na lúkach koňa, zaviedol som ho na Pohánsko do staje v erárnych humnách, aby si po divej jazde do rána oddýchol, a sbehol som k Weinholdovi.
     </tei:p>
    </tei:div>
    <tei:div type="chapter">
     <tei:head>
      VI.
     </tei:head>
     <tei:p>
      U Weinholda sa pilo. Bola sobota. Prietržinskí parobci zaháňali únavu.  Celý  týždeň  hrdlačili.  Vykášali  hole  a  snášali  viazanice suchého sena domov, aby mali na čom vyzimovať statok. Bola to dôležitá a namáhavá robota. Vyžadovala celého človeka a celý čas. Spávalo sa vonku pod stromami okolo ohňa, alebo v pastierskych kolibách. Vietor k nim prichádzal so všetkých strán. Býval ostrý a prudký. Švihal ich po chrbtoch a rozpukával im pery. Museli si každé ráno natierať ovčím maslom tváre, aby sa im koža nelienila a aby nedostali pehy. Odpočinky nocami bývalý len krátke. Na hlivenie nebolo kedy. Vsadia! sa obyčajne vykášala psica a do nej ide kosa iba dotiaľ, kým sa mrázik na nej drží. To býva vždy do brieždenia a niekedy večermi, keď sa vyleje na hole mesačné svetlo. Robota ich celkom zavaľovala. Vykazovala im samotu a predpísanú striedmosť. Na božom dni pila sa iba pramenitá voda a pre chuť niekedy, ak bol nablízku salaš, i kyslá žinčica, aby boli stále rezkí. Preto očakávali sobotu,  keď  si  mohli  zas  povoliť.  Všetky  trampoty  týždňa, odriekanie, zapieranie krvi i tela znášali vlastne pre ňu. Bola pre nich väčším sviatkom ako nedeľa. Vtedy uvoľňovali sa od roboty, ale kožu  im  ešte  dráždil  slaný  pot,  žalúdky  mali  prázdne,  hrdlá rozhorúčené, smädné, krv nepokojnú. Mali ešte pred sebou tú dlhú voňavú noc, keď  sa im do úmoru vyčerpané telá  môžu naplniť novými silami a blaženosťou, kým nedeľa sputnávala ich už
     </tei:p>
     <tei:p>
      rozličnými  božími  prikázaniami  a  do  určitej  miery  zaťažovala presýtením a predsavzatiami do nového týždňa.
     </tei:p>
     <tei:p>
      Ale túto sobotu bolo vo Weinholdovej krčme rušnejšie, ako býva pri obyčajnom posedení chlapov pred nedeľou. Všetky okná na výčape, na korheľni, i na hosťovskej jasaly do noci bielym plynovým svetlom. Dvere na ulicu boly otvorené dokorán. Za nimi vo všetkých miestnostiach pod hlbokým klenutím masívneho domu reval príboj nespútaných  hlasov.  Zavše  divo  vybuchoval  von,  otriasal  celým okolím, ba mocnejšie záchvevy premetúvaly sa i ponad dedinu a prudko narážaly na priľahlé hory. Voľakto rozťahoval i harmoniku, preto  občas,  keď  sa  mu  podarilo  zachytiť  dobrú  nôtu,  rev  sa strojnásobil a vtedy noc zadunela, ako by sa boly vrchy otriasly.
     </tei:p>
     <tei:p>
      Weinholdovi sa naskytla príležitosť naplniť zásuvku peniazmi, preto sa mal roztrhnúť od horlivosti. Prsty mu behaly po skle ani rechtorovi po organe. Bral naraz tri fľaše, lieval do štyroch pohárov a vždy mal ešte jednu ruku voľnú, aby si mohol značiť ťažké čísla do zelenej knihy. Hlava sa mu parila. Očami sledoval iba mierky na pohároch, v pamäti sa mu maril počet poldecákov, ktoré má naplniť, ušami zachytával výkriky zo všetkých kútov, kde sa pilo, aby nič neomeškal. Nevravel nič a nevšímal si nikoho. Už napred kalkuloval
     </tei:p>
     <tei:p>
      – Predstavte si, neuveriteľné! Všetko, čo sa dnes vypije, platí Ťavo. Už vopred mi dal takú zálohu, že sa môžu celé Prietržiny opiť.
     </tei:p>
     <tei:p>
      Neuveriteľné! Lúči sa s mládenectvom, Zuna sa mu vraj ponúka…
     </tei:p>
     <tei:p>
      prameňov, ktoré som si so sebou doniesol. Hojdala sa pod povalinou, pretkávaná  mútnymi  prúdmi  dymu ani  ťažký  výpar trasoviska  a vsiakala mi do krvi.
     </tei:p>
     <tei:p>
      Fuj, to už neboli ľudia, ale obludy, diabli, vari tí istí, čo sa vyrútili z pekla a naháňali ma horou. Teraz boli tu. Nemohol som im uniknúť z pazúrov. Povymetali mnou všetky kúty a položili ma ani obetného baránka pred vyškerenú papuľu svojho strašného vládcu.
     </tei:p>
     <tei:p>
      Hu, Ťavo! Vzal ma do chlpatých láb a položil na stoličku pred seba, aby som mohol vidieť a pochopiť celú jeho hrôzu.
     </tei:p>
     <tei:p>
      Mľaskol jazyčiskom na znak toho, že sa mu páčim.
     </tei:p>
     <tei:p>
      – Ešte si ty chýbal!
     </tei:p>
     <tei:p>
      Potom ma pokropil horúcimi slinami, aby som bol odteraz tiež posvätený jeho svätosťou, a podstrčil mi fľašu.
     </tei:p>
     <tei:p>
      – Prelej si!
     </tei:p>
     <tei:p>
      Musel som mu pripiť.
     </tei:p>
     <tei:p>
      – Vieš, dnes mám sviatok, nuž nezáleží mi na peniazoch.
     </tei:p>
     <tei:p>
      Vyutieral si dôkladne ufúľaným rukávom vyúdené čelo, lebo sa mu z neho parilo ani z obareného zemiaka.
     </tei:p>
     <tei:p>
      – Tuto Zuna sa mi núka za ženu. Hu, môžeš to pochopiť?
     </tei:p>
     <tei:p>
      Všeličo nemôže človek pochopiť hlavou a nakoniec sa predsa nájde diera, kadiaľ to dnu popchá, ale horšie je, či pochopí aj srdce, že Zuna naozaj zatúžila zohnúť šiju a vopchať hlavu do Tavovho jarma.
     </tei:p>
     <tei:p>
      Sedela pri ňom. Do tých čias som ju nerozoznal. Nemohol som uveriť, že by bola naozaj tu a pomaly vykopnievala z kúdliska prachu a dymu, ktorý okolo nej víril.
     </tei:p>
     <tei:p>
      – Hu, – vravel, nakláňajúc sa dôverne k jej uchu, – presvedč ho, nože ho presvedč, aby nezostal v pochybnostiach.
     </tei:p>
     <tei:p>
      Nadstavila mu poslušne tvár, aby ju. mohol bozkať na líce.
     </tei:p>
     <tei:p>
      – Hohó! – zadunelo krčmou.
     </tei:p>
     <tei:p>
      – Hu, mohol by som ju aj na ústa, ale bolo by to privčas.
     </tei:p>
     <tei:p>
      Zuna  sa  nezmiatla,  ako  by  bola  dobre  zvyknutá  na  také prostredie i na také spôsoby. Veľkými očami prezerala si pokojne celú miestnosť. Chcela  vari pochopiť a obsiahnuť všetko, čo tu videla,  preto  sa  nemala  kedy  plniť  vzrušením.  A  tak  isto  bez zjavného pohnutia prezerala si aj mňa.
     </tei:p>
     <tei:p>
      Tomu som nerozumel. Bol som zvyknutý sledovať vždy na jej tvári príboj krvi, ktorý nebol citlivý len na slnečné lúče, na vietor, vôňu a zvuky, ale aj na moju reč a na záchvevy môjho srdca, lebo on mi zaisťoval mier duše, keď som niekedy zapochyboval. Presviedčal ma stále o jej čistote a úprimnosti. Teraz som to na nej darmo zisťoval. Farba jej líc a čela zostávala stále rovnaká, mramorová, trochu pripálená, ani sa nezamútievala, ani sa nečistila, ako by ju už dávno  boly  prepálily  naskrze  vášne.  Azda,  by  si  ju  bol  naozaj pripútal k sebe ryšavý boh ožranov a že by bol stačil, kým som ja blúznil, strieť s jej líc všetku nevinnosť? S Pánom Bohom! V takom pripade si vkladám ruky do vrecka. Ošúchaná karta zle hrá. Načo by sme sa o ňu ruvali? Radšej vyprázdnime fľašu na chválu všetkých počestných prietržinských dievok. Budeme mať aspoň z toho osoh.
     </tei:p>
     <tei:p>
      Zrejme  sa  na  túto  príležitosť  pristrojila.  Vyobliekala  sa  do birmovných  šiat  s  bielym  naberaným  golierikom.  Vlasy  mala vyčesané na temeno do mocného chochola, sviazaného červenou stuhou  a  sopnutého  dlhou  ihlicou,  ktorú  vari  vytiahla  zpomedzi matkiných šperkov. Dámy z bazáru si mohly vziať od nej vzor.
     </tei:p>
     <tei:p>
      Čo som mal proti tomu namietať? Odpusťte mi, pani, že som sa opovážil  k  vám  sblížiť.  Nevedel  som,  že  chcete  byť  bohyňou. Blahoželám, blahoželám!
     </tei:p>
     <tei:p>
      Ťavo vyhodil na stôl dva prstene, boly to celé obruče. Museli sme ich chytať, aby sa neskotúľaly na zem a nepodrúzgaly ľuďom nohy.
     </tei:p>
     <tei:p>
      – Hu, pozri, sú pravé, tu je punc. – Otrčil mi ich pred oči. –
     </tei:p>
     <tei:p>
      Och, o tom ani reči. Zuna sa nebude vzpierať. Len čo sa vydá, hneď zhrubne a potom jej budú aj prstene dobré, hohó!
     </tei:p>
     <tei:p>
      Zuna sklonila trochu čelo a vtedy pod riasami mihalníc črtal sa jej  hlboký  tieň.  Vyzeralo  to  tak,  ako  by  sa  pridúšala  stajeným šťastím.
     </tei:p>
     <tei:p>
      Na zdravie!
     </tei:p>
     <tei:p>
      – Hu, bude z nej dobrá žena.
     </tei:p>
     <tei:p>
      Chcel som mu pripomenúť, že ju zabudol popľuť, aby jej
     </tei:p>
     <tei:p>
      neutiekol, ale vtedy pristúpili k nášmu stolu vinšovníci. V dlhom vinši  spomenuli  hriech  prvých  rodičov,  trápenie  Abrahámovo, RácheI i skromnú Rut a radili snúbencom, aby sa nespúšťali Boha.
     </tei:p>
     <tei:p>
      – Hu, – pretrhol ich Ťavo, – pozývam vás všetkých na svadbu a ty, – ukazoval na mňa, – ty mi pôjdeš za družbu!
     </tei:p>
     <tei:p>
      Akože by nie. Patrilo sa mi. Boli sme najlepší priatelia.
     </tei:p>
     <tei:p>
      – Fí, budeže to svadba, – pískal na deravom zube.
     </tei:p>
     <tei:p>
      Fí, budeže to svadba, keď sa bude ryšavý Ťavo ženiť a keď mu ja budem veršíky recitovať. Svet sa nám skrúti k nohám a hviezdy priletia za družice. Fí!
     </tei:p>
     <tei:milestone rend="hyphens" unit="subchapter"/>
     <tei:p>
      Potom sa Weinholdova krčma zatriasla a zhučala ani zvonica, v ktorej sa práve rozkolembaly všetky zvony. Chasníci priviedli si dnu vysmiate a výskajúce dievky, pochytali ich pevne za boky a pustili sa s nimi do krútňavy.
     </tei:p>
     <tei:p>
      Priehľad sa trochu vyčistil. Mračná dymu vystúpily pod samé sklepenie. Plynová lampa zasipela hlasnejšie a ľudia dostávali rýchle farbu i žiarivejší lesk očí, lebo sa dalo voľnejšie dýchať. Dievky doniesly v sukniach čerstvé povetrie a teraz, keď sa roztancovaly, trúsily ho husto vôkol.
     </tei:p>
     <tei:p>
      Harmonika vrešťala. Jej hlas vystupoval isto nad všetky ostatné hlasy a zvúky. Jačal ani divá riava. Spieval v ušiach a poskakoval v krvi. Rozputnával veselosť tých, čo boli v kole. Chasníci ho náruživo vydupávali nohami do dlážky. Prach sa podchvíľou zvíril, prudko stúpal  a  ovíjal  horúce  telá  podľa  toho,  ako  ho  dievky  sukňami rozháňaly.
     </tei:p>
     <tei:p>
      Zuna ožila. Prvý raz vari videla zabávať sa dedinčanov a iste sa jej to páčilo, lebo oči stále nechávala v kole. V tvári potemnievala a celá sa napĺňala nepokojom, ako by ju schytávala krútňava, ktorá sa naprostred krčmy vlnila.
     </tei:p>
     <tei:p>
      – Hu, nemôžem ju nechať sedieť, – zahučal Ťavo a vstával, aby si ju odviedol do kola.
     </tei:p>
     <tei:p>
      – Na zdravie, bratku, – ponúkol som sa teraz sám, lebo počínalo ma smädiť a zbadal som, že mám gágor ani Kotlisko. Pil som priam z fľaše. Naši otcovia vraj píjavali z hrnčekov a nehanbili sa ani pred kráľom, ani pred Bohom. Vtedy sa ešte brávaly nože aj do postele, aj do krčmy a každý poriadny chlap mal aspoň sedem dier do rebier.
     </tei:p>
     <tei:p>
      – Hu, prac sa z cesty, – ručal Ťavo, ako sa tisol popri mne so svojou tanečnicou. Niesol si ju na bruchu, lebo mu bola primalá a priľahká. Ale to ich nemýlilo. Obaja sa dobre cítili. Zuna bola v tvári červená ako pivónia. Nespúšťala s neho oči a on si podchvíľou oblizoval pysky.
     </tei:p>
     <tei:p>
      Na zdravie! Aj mne bolo dobre. Nemusel som vôbec glgať. Jednoducho otvoril som gágor a nadstavil fľašu. Krv je život, nech sa teda točí, a život je karta. Hráš! Ťahám! Pozri! Prehrávaš, tak plať! Haha, sbohom, márny svet, príď si po mňa, svätý Lucifer.
     </tei:p>
     <tei:p>
      Nie, to už bolo šialenstvo. Hlava sa mi šla rozsypať. Voľakto vari  do  Weinholdovej  krčmy  kopol  okovanou  čižmou,  lebo  sa odvalila zo základov a letela naverímboha. Beda nám! Nič už nemalo pevného  postavenia.  Podlaha  vystupovala  hore,  sklepeme  sa porúchalo a klesalo dolu, steny sa lúčaly ani karty. Sotva som sa udržal na stoličke. A najhoršie to bolo s fľašami: tancovaly a krútily sa okolo mňa, musel som ich chytať ako muchy, aby neuletely. Čo sa so mnou porobilo? Bol som ešte boží tvor? Ťažko sa to dalo tvrdiť. Ale o ostatných som už istotne vedel, že sú diabli. Darmo sa do tých čias pretvárali. Teraz som mal prezieravejšie oči! Videl som im dobre na kožu. Boly to naozaj tie ohavy, čo mi plašily koňa. Poznal som ich po širočizných gambatých papuliach, po sršiacich okáľoch i po  vresku.  Tancovaly  tu  svoj  pekelný  tanec,  virgaly  zadkami, ošuchovaly  sa  bruchami,  klopkaly  kopytami:  klop,  klop,  klop  a revaly ha-ha-ha, huo-huo-huo. Bolo ich toľko, že sa sotva sprataly do krčmy.  Robily  kotrmelce,  prichytávaly  sa  nohami  za  sklepeme, visely dolu hlavami, hompálajúc rukami, ťahaly sa navzájom  za vlasy a škrtily. I Weinhold patril medzi ne. Štvornožky sa štveral po stenách, mraučal a hrbil sa ani kocúr, keď mal ísť popri mne.
     </tei:p>
     <tei:p>
      Bezpochyby  bol  som  obkľúčený  peklom,  kde  platily  iné poriadky ako medzi ľuďmi. Môj Boh ma zatratil a dostal som sa do pazúrov Jeho svätosti.
     </tei:p>
     <tei:p>
      – Hu, hu, hu!
     </tei:p>
     <tei:p>
      To bol on. Knísal sa medzi ostatnými. V šedivožltej mútňave zpomedzi stisnutých pliec, vydutých chrbtov, spletených pazúch a rúk, zpomedzi býčích krkov a hláv občas sa vynorila jeho ryšavá grňa ani chlpatý púchor uhriaka z hovädzej kože. Najčastejšie motal
     </tei:p>
     <tei:p>
      sa okolo svetla. Niekedy roztvoril papuľu a zareval, aby pohnal do väčšieho šialenstva ostatných. V pazúroch držal Zunu. Unášal ju práve  prostriedkom  najväčších  plameňov,  mľaskal  jazyčiskom  a omáral ju svojím smradľavým dychom.
     </tei:p>
     <tei:p>
      Mohol som si poutierať ústa, aby mi sliny nestekaly na bradu.
     </tei:p>
     <tei:p>
      Potom zastal a zodvihol sa uprostred krútňavy ani hora. Ostatní stíchli, obstúpili ho a spievali mu na slávu pieseň hlasnejšie, ako býva tá, čo spievajú veriaci v kostoloch na zakončenie roku, keď vzdávajú Najvyššiemu vďaku za udržiavanie, zdravie i hojnosť a prosia  požehnanie  pre  budúce  časy,  lebo  nevyznačovala  sa zbožnosťou  a  pokorou,  ale  rúhavou  pýchou  a  vzdorom.  Mala nespútanú silu búrok, čo ničia úrodu na poli, čo rozmetávajú ľuďom prístrešia a čo trhá nebesá. Vyšľahla z tisícich hrdiel, oprela sa o múry  a  zatriasla  nimi.  Myslel  som  si,  že  nastala  chvíľa,  keď Weinholdova krčma sa rozsype a my budeme padať ani hrušky, lež Weinholdova krčma bola uspôsobená aj pre šialenstvá pekla. Iba sa silnejšie zatriasla a ďalej letela povetrím. Teraz v nej vládol Lucifer, nuž každý jej prášok musel sa správať jeho vôľou.
     </tei:p>
     <tei:p>
      Keď dokončili spev, utvorili pod lampou kruh a žiadali svojho vládcu, aby im ukázal zajačí tanec.
     </tei:p>
     <tei:p>
      On  chvíľu  postál,  rozhliadal  sa,  potom  prudkým  pohybom vyzdvihol dovysoka tú, s ktorou tancoval, a posadil si ju na plece.
     </tei:p>
     <tei:p>
      – Hua,  hua, – smiala  sa chasa dookola,  kým ona  trepotala bezmocne nohami v povetrí.
     </tei:p>
     <tei:p>
      – Huhu,-zatrúbil i on, a podchytiac ju labami za kolená, aby sa mu nevyšmykla, začal prekladať nohy.
     </tei:p>
     <tei:p>
      Hriva sa mu ježila od pýchy.
     </tei:p>
     <tei:p>
      Hohó, Ťavo, donedávna si bol iba obyčajným matrózom, ale teraz je z teba poriadny dvojsťažňový koráb. Musím ťa pokrstiť, aby si šťastne vplával do prístavu manželstva. Smial som sa a celkom dobromyseľne schytil som fľašu a šmaril som mu ju medzi oči.
     </tei:p>
     <tei:p>
      Vtedy sa naraz všetko prepadlo do horúceho pekla. Chvíľku doznieval vzdialený šum, ako by sa niekde voda prežierala zemou, ovalil ma strmý prievan, ale nebolo tu viac ani Lucifera ani diablov. Na prázdne stoly medzi poháre a fľaše, na opustené stoličky, dlhé lavice i dlážku lialo sa prudko biele svetlo. Ovlhnuté steny vypotily
     </tei:p>
     <tei:p>
      rosu.  Pod  povalou  prebrnkávaly  tučné  muchy.  Bolo  ich  počuť spievať vo dvoch hlasoch. Po šialených hosťoch nebolo ani stopy. Iba naprostred krčmy pod lampou stál Ťavo.
     </tei:p>
     <tei:p>
      Hu, bol zriadený pod obraz boží. Vyzeral ani mäsiar, čo sa dlho prplil  v  bachore  hoväda  a  vytieral  si  z  očú  mrákoty.  Krv  mu vyvierala po celej šírke čela, stekala niekoľkými prúdmi po tvári, prefarbovala mu chlpy, pehy, košeľu i kabát. Chvíľu sa knísal ani strašiak v konopiach, ktorého vietor nafukuje, a škúlil na mňa. V jeho pohľade chvel sa ľadový lesk severnej hviezdy. Musel som vynaložiť  veľa  úsilia,  aby  som  ho  zniesol  a  aby  som  si  aspoň navonok udržal pokoj, lebo prenikal mi až do srdca. Fuj, pokazil mi úplne radosť. Ale potom roztvoril papuľu, ukázal pažerák a tak sa rozrehotal, že ho akiste počula stará mater z tretieho kolena. Krv a sliny fŕkaly mu z papule po všetkých stoloch.
     </tei:p>
     <tei:p>
      – Hu, hu, – priblížil sa ku mne, vzal so stola fľašu, priložil si ju k ústam a glgal ani smädný vôl. Fľaša i pálenka bola zaraz krvavá, ale on len slopal, slopal. Pil vlastnú krv. A keď cítil, že sa mu sily vrátily, šmaril fľašu do kúta, tľapol ma po pleci a vravel: – Proti svojmu bratovi nepozdvihnem ruku, nie, akože by ma to ctilo, to by som nebol Ťavo. Pozri. – Siahol za pás, vytiahol odtiaľ zahrdzavenú pištoľu a položil ju predo mňa. – Stará škatuľa, ale je v nej šesť gúľ a jedna by stačila pre medveďa. Dala mu ju Zuna. Neviem, odkiaľ takú vec vypriadla. Prišla za mnou až na Pálenice a nahovárala ma, aby som ťa zabil. Musí mať niečo proti tebe. Hľaď sa s ňou vyrovnať, tak bude lepšie pre teba, a toto si vezmi, aby som inokedy neprišiel do pokušenia, hu. – Siahol som opatrne po starom verku a ohmatával jeho drsný a hrdzavý povrch. Vyvolávalo to vo mne zvláštne pocity. Ako by som sa bol dotýkal povrchu svojej duše a s hrôzou zisťoval, že sú na nej tiež hrboľce a hrubá vrstva hrdze. Premkol ma mráz a ľadový blesk ožiaril mi vedomie: Teda šesť gúľ a jedna stačí pre medveďa, to je ako šesť smrtí, ešte nevinných, bez hriechu. Čupia v medených pláštikoch pod oloveným klobúčikom a čakajú, kým ich nevypustím. Jednu pre teba, jednu pre ňu a jednu pre mňa. To budú tri a tri zostanú ešte na použitie. Nie, nie, –stačí vari jedna. Bude to bez hriechu a odpustenia.
     </tei:p>
     <tei:p>
      Ťavo bol dobrosrdečný. Dal mi do hrsti šesť smrtí a nestaral sa,
     </tei:p>
     <tei:p>
      ako s nimi naložím. Slopal ďalej z flaše svoju krv. Dobre si to zariadil. Koľko mu vytieklo z čela, práve toľko vypil. Takto nemohol stiecť z krvi, ako, povedzme, stečie vôl, keď mu roztrepú puckou črep.  Zbavil  sa  ľahko  trápenia.  A  keď  po  krátkom  čase  zistil uspokojený, že má život v bezpečí, roztiahol sa na dlážku a spustil hrdlom,  ako  by  ležal  hore  pupkom  na  grúni  pod  Pálenicou:  V Hrochotskej doline…
     </tei:p>
     <tei:p>
      – S dovolením, pani. – Primkla sa ku mne dôverne, ovinula ma ľahkým závojom a už sme leteli: Hej, hoj, ujujú. Nebolo treba boriť sa lakťami o miesto. Celá krčma patrila nám. Nikto sa neopovážil vojsť dnu a pliesť sa nám do cesty.
     </tei:p>
     <tei:p>
      – – Ste rozkošná, rozkošná a vábivá, vábivá ako večnosť, ako dych večnosti. Dovoľte, aby som vás bozkal. Bude to môj prvý bozk, uisťujem vás, – bľabotal som v roztúžení, ale keď som sa nahýnal k jej chladným ústam, dostal som závrat a ona sa mi vykĺzla.
     </tei:p>
     <tei:p>
      Musel som spať i v tú noc sám.
     </tei:p>
     <tei:milestone rend="hyphens" unit="subchapter"/>
     <tei:p>
      Ráno ma prišiel budiť Weinhold. Bol trochu strápený. Ľutoval, že ma nemohol skôr zobudiť. Iste som tuho spal. Aká škoda! Zaiste sa ma aj dobrotivý Pán Boh celkom zriekol. V noci vraj voľakto podpálil erárne humná, a keďže sa ľudia báli ísť hasiť, zhorely do knôtu.
     </tei:p>
     <tei:p>
      – A Eguša, môjho Eguška ste vypustili zo stajne? – pýtal som sa, keď som novine ako tak porozumel.
     </tei:p>
     <tei:p>
      – Ach, keby sa bolo o tom vedelo, že v stajni je zatvorený kôň, nuž bol by sa azda niekto našiel, čo by bol vybehol hore.
     </tei:p>
     <tei:p>
      Chudák Weinhold, naozaj úprimne ma ľutoval.
     </tei:p>
    </tei:div>
   </tei:div>
   <tei:div type="group">
    <tei:head>
     TRETIA ČASŤ
    </tei:head>
    <tei:div type="chapter">
     <tei:head>
      I.
     </tei:head>
     <tei:p>
      Hneď po nedeli prišli do Prietržín úradníci zo správy. Musel som ich zaviesť na miesto, kde ma blahosklonne vypočuli, spísali so mnou siahodlhú zápisnicu, dali si predvolať svedkov, unúvali ich všelijako  pomotanými  otázkami,  pričom  si  robili  poznámky  do zelených zápisníkov, potom obišli niekoľko ráz celé pohorenisko, oňuchávali  smrad,  kývali  dôležito  hlavami,  vážne  besedovali  a nakoniec odhadli škodu na osemdesiattisíc korún.
     </tei:p>
     <tei:p>
      Ďakujem pekne!
     </tei:p>
     <tei:p>
      – Bola to vaša neopatrnosť, – prezradili mi.
     </tei:p>
     <tei:p>
      Nezostávalo mi iné, len urobiť kajúcnu tvár.
     </tei:p>
     <tei:p>
      –  Pravdaže,  my  vám  nechceme  ukrivdiť,  pánbohchráň. Vykonávame iba svoju úradnú povinnosť. Všetko dostane do rúk pán radca, a on si vás ešte predvolá na výsluch.
     </tei:p>
     <tei:p>
      Urobil som sa hrdým, poznamenajúc, že mi na rozsudku málo záleží, ba že mi celý prípad prichodí vhod, lebo budem sa môcť zbaviť tohto prekliateho kraja. Chvalabohu, že sa dlho v Prietržinách nezdržali. Ešte predpoludním odišli. Lež ostalo čierne spálenisko na Pohánskom, čo otravovalo hnusným pachom celú dolinu, ako aj smradľavé spálenisko vo mne, a toho som sa nevedel zbaviť. So dňa na deň bolo ho viac cítiť. Šírilo sa, vzmáhalo ako zlá nákaza. Čím usilovnejšie  som  ho  zo  seba  splakoval,  tým  bolo  dusivejšie. Nakoniec, dúfajúc, že sa na holiach rýchlejšie vyliečim, ušiel som ta. No  nanič  to  bol  výmysel.  Vietor  na  holiach  už  bol  síce  vtedy studený, chytal priam za kosti, ale mňa nevedel vyvetrať, nuž nosil som svoj zlý údel všade so sebou. Prvé augustové dni presvetľovaly ohromné priestory. Vrchy sa neprestávaly skvieť čistotou a krásou. Vari  ich  každé  ráno  voľačia  usilovná  ruka  smývala  mliekom, natierala ľanovým olejčekom a leštila jeleňou kožou. Človek mal stále dojem, že hľadí na vysoké vatry, porozkladané na širokých poľanách medzi horami, tak sa jagaly a svietily do oblohy. Cenganie oviec vytrvale vyzváňalo povetrím. Ak sa ozvala na niektorom grúni fujara,  bolo  ju  počuť  hneď  priam  pri  uchu,  lebo  diaľky  sa približovaly tou chvíľou, ako sa v nich budily zvuky a ako z nich
     </tei:p>
     <tei:p>
      vykopnievaly  farby.  Nesmierna  obloha  sa  rozprestierala  nad stíchnutými  a  potemnelými  horami  a  sosielala  večermi  mier  i uspokojenie na každé stvorenie, lebo dozrieval čas, keď sa dielo božie malo zjaviť očiam vo svojej plnosti.
     </tei:p>
     <tei:p>
      Iba mojej chorej duši táto pohoda nevedela prísť na liek. Blúdil som  horami  ako  zbeh,  ktorého  plaší  každý  praskot  hory,  každé zavŕzgame konárov, každé ševelenie lístia. Celý deň som bol na nohách a večer, keď som si mal odpočinúť, začalo ma trápiť vlastné svedomie.
     </tei:p>
     <tei:p>
      Sotva šero zhustlo až do tej miery, že celý svet sa skladal iba z mojich  očú,  meravo  vytreštených,  a  z  niekoľkých  neurčitých predmetov,  rozostavaných  v  najbližšom  okolí,  voľakde  v najposlednejších priestoroch noci prebúdzal sa taký určitý a živý zvuk, že aj v návale ostatných šelestiacich nočných hlasov rozoznal som v ňom cválanie koňa. Vznikalo presne na tom mieste, kde ležaly Prietržiny.  Bolo  najprv  nejasné,  dunivé,  potom  sa  vzmáhalo, rozrušilo úplne tíšinu noci, nieslo sa dolinou až na poľanu, ba až pred samé dvere mojej chatrče, kde náhle zanikalo. Cválanie sa opakovalo pravidelne každú noc a vždy približne v rovnaký čas. No akokoľvek sa  zdalo  skutočným,  nedalo  sa  vysvetliť  nijakým  prirodzeným zjavom,  lebo  ani  pri  nočnom  bedlivom  sledovaní,  ani  pri každodennom prekutávaní poľany a okolia nenatrafil som na čerstvé stopy  koňa.  Preto  časom  aj  proti  námietke,  že  podivné  zvuky privolávajú si len moje čuvy, ako si rady skalné steny na vrchoch privolávajú hlas pastiera aj potom, keď už psicu na úplazoch ošľahnú mrazy a lišajníky stvrdnú, keď aj z osinutých dolín vytratia sa čriedy a  stádliská  spustnú,  nadobudol  som  presvedčenie,  že  takýmto spôsobom ohlasuje sa mi Eguš z druhého sveta.
     </tei:p>
     <tei:p>
      Zprvu toto vracanie sa koňa ma iba na chvíľku vzrušovalo, onedlho však pôsobilo ako surové, presne na prsia mierené údery tvrdých pästí môjho tajomného nepriateľa, lebo každé ráno som mal potom menej odvahy. Strach ma začal napádať nielen za tmy, keď sa toto podivné cválanie voľakde v hlbinách noci rodilo, ale aj vo dve na miestach voľných a jasných, ako by sa mojím krokom, mojím dychom a mojím pohľadom prebúdzal des vrchov, ktorý dosiaľ bol spokojne driemal medzi kosodrevinou, čo sa hneď prejavilo i v
     </tei:p>
     <tei:p>
      mojich činoch.
     </tei:p>
     <tei:p>
      Na šťastie začalo sa v šlógoch pracovať. Musel som denne vykonávať niekoľko povinných prechádzok a dozerať na robotu a tak nebolo kedy trudiť sa. Činnosť vyžadovala triezvu myseľ, ba i určitú námahu, čo ma posilňovalo aj na tele, aj na duchu. Takto udržal som si aspoň trochu istoty. A raz som sa odhodlal vykoreniť aj posledný tiesnivý počit bôľu zo srdca.
     </tei:p>
     <tei:p>
      Povedal som: Vytrhnem túto poslednú mincu z vrecka a darujem ti ju, nech ešte raz a naposledy zazueje tá smutná pieseň o mojom žiali z tvojho hrdla.
     </tei:p>
     <tei:p>
      Bolo totiž mojou obyčajou, aby sa mi trochu uľahčilo na srdci, dávať si občas smutnú pieseň zaspievať neznámemu vtákovi, ktorý bohvie z ktorých končín priletel na hole práve vtedy, keď sa ostatné vtáctvo shromažďovalo na doline k veľkému letu.
     </tei:p>
     <tei:p>
      Ozval sa náhle v húštine alebo medzi kosodrevinou. Mal rád miesta opustené, vlhké, kde ani slnko nepreniklo. Jeho hlások bol temný a chúlostivý, ako by sa iba zťažka predieral cez slzy, ktorých mal plný zobáčik, lebo najskorej spieval o tom, ako raz priletel kn svojmu hniezdu s bohatým úlovkom pre svoje hladné mláďatá, ale tam našiel iba dve pápercia, trochu trusu a plno červených mravcov, a ako potom nadarmo shľadával, svolával a vypiskúval na všetky strany,  alebo  i  o  tom,  ako  so  svojou  družkou  raz  zaspávali  na konáriku, keď teplý južný vetrík pretekal hladko povetrím a zvedavý mesiac  predieral  sa  ticho  ihličím,  keď  najmenej  myslel  na nebezpečenstvo, a naraz povetrie sa rozvinilo, hora zahučala, on padol do machu, ale družky viac nebolo. Počul príšerné trepotanie, úzkostlivé pípanie, letel aj za ním, ale nedohonil ho. Azda spieval aj o niečom inom, ale jeho melódia podobala sa úplne tej, ktorú by bolo vyludzovalo vtedy i moje srdce, preto som ho počúval.
     </tei:p>
     <tei:p>
      Teraz spieval naposledy. Ostatnú mincu som zahodil za ním. Nemal som mu už čím platiť, a na bôrg nespieval. Smutné zapípanie doznievalo tichučko v húštine, chvíľu bolo počuť šuchotanie a potom hora stíchla. Môj žiaľ umrel.
     </tei:p>
    </tei:div>
    <tei:div type="chapter">
     <tei:head>
      II.
     </tei:head>
     <tei:p>
      Potom prišiel on s búrkami. Voľajako naraz. Zjavil sa on a prišly búrky. Jedno s druhým súviselo, ako súvisí príčina s následkom. Len
     </tei:p>
     <tei:p>
      neviem, akým poriadkom. Či on spôsobil búrky a či búrky priniesly jeho.
     </tei:p>
     <tei:p>
      Každé ráno na dvoch stranách začal hvižďať vietor: hore na Veľkom  zvone  v  komíne  a  dolu  medzi  bralami.  Predpoludním bubnovaly na poplach v povetrí. Zavše sbehly i do hory, sprobúvaly pevnosť stromov a z čečiny vyčesávaly starú voštinu. Popoludní horný vyfukúval mračná a dolný čuchral nad horami hmly a penil vodu  v  potokoch.  Večermi  sa  oba  stretly  na  Prielome,  kde  bol miernejší svah a široké sedlo, aby tu mohly zmerať svoje sily. Iba neskoro v noci, keď skalná stena za mojou chatrčou začala pískať na dvoch dierkach, utíchol a započúval sa.
     </tei:p>
     <tei:p>
      Túlanie nebolo príjemné. Vždy sa síce nelialo, ale búrky striehly nablízku. Ozývaly sa neprestajne zlostným mrmlaním ani podráždené zvieratá  a denne niekoľko ráz vytrubúvaly medzi  vrchmi  takým besným revom, že až grúne zastenaly. Človek nikdy nevedel, odkiaľ prichádzajú, lebo všetky výhľady zapchávala hmla. Vo dne sa tisla hore na Prielom, v noci zas padala na dolinu. Bola ťažká a hustá. Nepremieňala sa. Mala stále rovnaký stav, či už malo svitať alebo mrkať. Ak ňou prebehol blesk, iba zažmnrkala ospanlivo, ak v nej zaburácal hrom, zaryčala dlho aui črieda juučoviny, čo vošla do mútneho strmého brodu. Hoci boly vrchy stavané zo samej žuly, predsa sa v nej rozmáčaly. Voda vsiakala do všetkého: bola v kôre, v dreve, kvapkala  z  ihličia,  visela  na malinčiaku,  váľala  šuvar na poľanách,  bola  v  zemi,  v  povetrí,  v  skalách,  nosil  som  ju  v bagančiach, v kabáte, v košeli, aj v koži, nikdy som sa jej nevedel zbaviť.  Chodníky  sa  roztiekly,  prťami  runtľovaly  vody.  Chôdza stávala sa preto namáhavou.
     </tei:p>
     <tei:p>
      Šlógy zatíchly.  Chlapi  vysedávali  celé  dni okolo vatrísk  po kolibách.  Vysúšali  si  onucky,  vymočené  nohy,  žuvali  močku  a vytrvale odplávali do pahreby. Dvere odchyľovali len zriedka. Nik sa nechcel  popletať  vonku  medzi  bleskmi  a  hromami.  Bolo  to nebezpečné v týchto výškach. Iba ja som pravidelne vychádzal, lebo som vedel, že medzi bleskmi a hromami nachádza sa i on.
     </tei:p>
     <tei:p>
      Chlapi ho už tiež pobádali. Vídavali ho naposol na mrkaní a na svitaní. Cez deň nie. Prichádzal s nocou a s ňou i odchádzal, ako by mu boží deň prekážal. Pod kepienkom tmy odvážil sa priblížiť aj ku
     </tei:p>
     <tei:p>
      kolibám. Prezeral si chlapov niektorou škárou medzi štiepami. Nik sa ho neopovážil pritom vyrušovať. Aby zahnali tieseň, ktorá v taký čas na nich zaľahýnala, pustili sa očistom do rozhovoru.
     </tei:p>
     <tei:p>
      – Nesplatí sa s ním priečiť, – vraveli. –– On nevyrušuje bez príčiny ľudí, iba ak má nejaké pestvo na mysli, a to býva teraz zriedka, veď má dosť svojich starostí. Keď sa upriamil vytrvale chodiť po šlógoch a prezerať chlapov, to znamená, že sa mu voľačo prihodilo. Buď má choré deti a hľadá pomoc u ľudí, buď mu niekto ublížil a chce sa pomstiť. No my máme čisté svedomie a pomáhať sa mu neopovážime, keď nepatrí do nášho plemena. Podobá sa síce nám, ale má dlhšie i širšie trvanie, lebo pokiaľ my rokmi starneme, strácame sa, on zostáva stále rovnaký, ako by na jeho život nemal čas nijakého vplyvu, a pokiaľ my môžeme zaujímať naraz len jedno miesto, on môže v tom istom čase niekoľko. Ty ho vidíš tu a inému sa zjaví práve vtedy inde, ako by bol rozložený v celom priestore. Chýr o ňom ide už od pradedov, teda akiste jestvoval pred nimi, možno je tu od večnosti a bude zas do večnosti, možno je to s ním tak ako s našou dušou a my sme len časní ako naše telá, nuž čím sa mu máme rovnať?
     </tei:p>
     <tei:p>
      Vo všeličom som im dával za pravdu, lebo čím viac som naň myslel,  zdal  sa  mi  obsiahlejší,  ako  by bol naozaj  rozložený  vo večnosti, a teraz, keď sa zavalil priestor takou hustou hmlou, že si nevidel skoro svoje nohy, mohol byť naozaj všade. Mohol byť tak isto v ťažkých oblakoch, čo sa roztekaly oblohou ani čierne brázdy po  jarnom  daždi  na  oráčine,  ako  aj  v  divom  vetre,  mohol  byť kdekoľvek v búrke, lebo s ňou prišiel a vo všetkom sa jej podobal, veď jeho prítomnosť bola na ťarchu celému tvorstvu. Chýr o ňom išiel dolinou, pôsobil zmätok i tu na holiach, hrôza z neho vyrástla až po hviezdy.
     </tei:p>
     <tei:p>
      Neraz som sa divil, ako mohol nadobudnúť takú veľkú moc. Rozumel som tomu, že plaché zvieratá pred ním kňučia úzkosťou, strkajú pysky do machu alebo si olizujú laby, keď ho zacítia, že stromy pištia, že človek clivie i v družinách, keď naň uprie oči, lebo títo všetci sú zvyknutí uponižovať sa pred mocnejším, ale to som už nevedel pochopiť, že aj vrchy sa mu pokorily ani stádo krotkých oviec. Od tých čias, ako sa ohlásil s búrkou a dal pocítiť svoju moc,
     </tei:p>
     <tei:p>
      nebolo ich vídať na obzore. Najskorej sa shŕkly do čriedy a niekde zaľahly. Mohol som kráčať stále iba na sever, potom zas stále iba na juh, mohol som sledovať cestu dňa, ani na jednej strane sa nezjavily.
     </tei:p>
     <tei:p>
      Tieseň bola jeho vôňa. Podľa nej som poznal, kde je, lebo zostávala za ním v povetrí ako strieborná slina na zemi za slimákom.
     </tei:p>
     <tei:p>
      Ráno sa obyčajne brodieval hmlou. Prichádzal z doliny. Bolo počuť jeho krok na skalách a na šuvarine. Občas v slabom priesvite rána mihol sa i jeho dlhý tieň. Chodil rýchle. Niekedy náhle ohlášal sa i vo výškach, odkiaľ šľahaly blesky, podľa toho som usúdil, že vie chodiť aj po oblohe.
     </tei:p>
     <tei:p>
      Od tých čias, ako sa odo mňa Zuna celkom odvrátila a ako som nadobudol preto istotu, že naozaj jestvuje, bol by som sa rád s uím stretol. Preto teraz, keď bol tu, vychádzal som mu priamo v ústrety.
     </tei:p>
     <tei:p>
      Vyčkával  a  striehol  som  na  neho  pri  prameňoch,  kde  sa chodníky  krížily,  pod  hustými  jedľami,  kde  boly  najvhodnejšie miesta na ležoviská, ale aj na priesmykoch a sedlách, kade mohol najskôr prechodiť, a neraz som sa rozbehol za ním i do hmly. Jeho stopu som ľahko našiel na rozmoknutých chodníčkoch. Bola to stopa bosých nôh, ktorá nemohla inému patriť, lebo ani jeden blázon sa nevyberie ako apoštol do hôľ. Zjavovala sa náhle a tak isto náhle bez pokračovania i mizla, ako by niekde soskakoval priam s oblohy, pobehol trochu a potom zase vymršťúval sa do oblakov. Niekde bolo možno  zistiť  len  jednu  nohu.  Najčastejšie  dve  jamky:  jedna okrúhlejšia  a  hlbšia,  druhá  plytkejšia,  pozdĺžna,  spojené  slabou vykrojeninkou  a  uložené  piatimi  drobnejšími  jamôčkami,  ležaly naprieč  chodníka,  podľa  čoho  som  usúdil,  že  nerád  používa vychodené cestičky, ale radšej prechádza krížom priam cez najväčšie húštiny, nevyhýbajúc ani spleteným vencom a dochlpeným kružinám kosodreviny,  ani  neistým  úšustom,  priepadliskám,  bralám,  že kľučkuje ani štvaná zver.
     </tei:p>
     <tei:p>
      Popri  rozrytých  ležoviskách  divých  svíň  pod  stromami nachádzal som i jeho ležoviská. Podaktoré boly už staré, zasypané voštím a zaplnené mraveniskami. Presviedčaly ma, že sa zdržiaval na holiach i pred mojím príchodom. No niektoré boly celkom čerstvé. Zaváňaly ešte jeho pachom. Ba stávalo sa aj to, že ak som rozhrnul pahrebu ohnísk, zvíril sa ešte teplý popol.
     </tei:p>
     <tei:p>
      Nebýval teda ďaleko odo mňa. Naše cesty sa sbližovaly. Ba neraz uprostred oslznutej hory alebo na pustom príslope schytával ma nepokoj, lebo mával som pocit, že sa na mňa upierajú voľačie zvedavé a prenikavé oči. Ale nikde som ho neprekvapil. Mal veľa možností ukryť sa alebo stať sa neviditeľným.
     </tei:p>
     <tei:p>
      Pri  ležoviskách  som  ponachádzal  rozličné  pozahadzované predmety a handry, ktoré pravdepodobne voľakedy jemu patrily. Tak som  našiel  kostené  črienky  z  noža,  hrdzavú  a  dokrútenú  čepeľ, podošvy z akejsi podivne čľapatej obuvi, ovinovačky, šnúrku z giat, deravú tanistru, zdrapy košele a nakoniec i čiapku. Tieto pozostatky ľudského odevu ma trochu uspokojily. Postava môjho neprajníka nadobúdala  takto  ľudskejšiu  podobu.  Azda  to  bol  predsa  iba obyčajný človek.
     </tei:p>
     <tei:p>
      Neskoršie  som  sa rozhodol znovu obísť  zistené  ležoviská  a posbierať pozabúdané predmety ako aj zdrapy šiat a poprezerať ich doma  pri  pokoji  dôkladnejšie.  Posnášal  som  teda  všetko  to haraburdie, roztrúsené po horách, do svojej chatrče, znovu ohmatal, ovoňal a nakoniec poriadkom poukladal na dlážku do kúta tak, ako by to mal oblečené na sebe človek, lebo chcel som zmerať i jeho výšku a šírku, či sa shoduje aspoň približne s rozmermi tej temnej postavy, čo sa mi zjavovala v hmle.
     </tei:p>
     <tei:p>
      Od tých čias bývali sme spolu. On ležiaval v kúte na dlážke a ja hneď vedľa na priči. Cez deň to bol podivný človek bez tela, so zdrapmi spľasnutých šiat, bez tváre, bez pŕs, bez nôh i rúk, bez toho, čo pod šatami ihneď zisťujeme u druhého svojimi smyslami, aby sme sa presvedčili o jeho živej prítomnosti. Podobal sa mátohe, ktorej chýbal len kolík, aby mohla byť zastoknutá do hrachoviska. Ale keď sa  zvečerievalo,  všuchovala  sa  do  handier  skutočná  bytosť,  z nehybnej mátohy stával sa človek, ktorý nocami  ožíval, lebo sa hýbal, dýchal, chrápal, vyvaľoval podchvíľou na mňa veličizné oči, ale  i vstával,  prechádzal  sa dlhým klátivým  krokom po chatrči, hompálajúc rukami, tisol sa ku mne na priču a púšťal sa so mnou do dlhých besied, ak som zanovito čušal.
     </tei:p>
     <tei:p>
      – Už nám ide na nervy tento prekliaty čas, –– začínal obyčajne.– Ťažká obloha nás dusí.
     </tei:p>
     <tei:p>
      – Cítime ju najviac v hlave.
     </tei:p>
     <tei:p>
      – V očiach sa nám marí ako po tuhých trungoch.
     </tei:p>
     <tei:p>
      – Začíname vidieť príšery.
     </tei:p>
     <tei:p>
      – Nefrfli! –– okrikoval som ho, keď toho už bolo veľa, ale on iba na to čakal, lebo vždy chcel vyvolať iba hádku, ktorá sa skončila obyčajne až ráno.
     </tei:p>
     <tei:p>
      – Ach, veď prejavujem iba tvoju mienku.
     </tei:p>
     <tei:p>
      – To je lož!
     </tei:p>
     <tei:p>
      – Azda chceš tvrdiť, že si myslel niečo iné?
     </tei:p>
     <tei:p>
      – Neopovažuj sa tvrdiť tak, ako by sme boli jedno!
     </tei:p>
     <tei:p>
      – Prečo ma vytváraš zo seba?
     </tei:p>
     <tei:p>
      – -Lebo hostia mávajú vyhradené miesto v dome hostiteľovom.– Pokladáš ma ešte stále za hosťa?
     </tei:p>
     <tei:p>
      – Hej!
     </tei:p>
     <tei:p>
      – Pokladáš ma vari za toho trhana, ktorého handry sbieraš po holi?
     </tei:p>
     <tei:p>
      – Keby si bol aj tým, čím ťa robia, mohol by si byť u mňa len hosťom!
     </tei:p>
     <tei:p>
      – Mýliš sa!
     </tei:p>
     <tei:p>
      – Prečo?
     </tei:p>
     <tei:p>
      – Či nechápeš, že môžem byť i jedným i druhým a ako taký môžem byť i s tebou za jedno, lebo som ako voda, ktorá má vlastnosť v rozličných fľašiach meniť svoj tvar, hoci si zachováva obsah i podstatu?
     </tei:p>
     <tei:p>
      – Stará vec.
     </tei:p>
     <tei:p>
      – Pre teba!
     </tei:p>
     <tei:p>
      – Už ma unavuješ!
     </tei:p>
     <tei:p>
      – Si tvrdohlavý a umienený. To je tvoja choroba, na ktorú kapeš!
     </tei:p>
     <tei:p>
      – Nedbám!
     </tei:p>
     <tei:p>
      – Keby si nedbal, neoblizoval by si si rany a nesliedil by si za mnou.
     </tei:p>
     <tei:p>
      – Chcem ťa poznať!
     </tei:p>
     <tei:p>
      – Veď sa ti stále predstavujem.
     </tei:p>
     <tei:p>
      – V takej podobe ťa neviem chápať.
     </tei:p>
     <tei:p>
      –  A  predsa  je  to  pochopiteľné.  Voľakedy  som  bol  možno obyčajným tulákom. Bohvie, prečo som sa zaplietol v tieto končiny.
     </tei:p>
     <tei:p>
      Ale na tom nezáleží. Mohol som byť aj vojenským zbehom, ako si ty namýšľaš, a všetky tie handry, čo si nasbieral, patrily vari naozaj mne. Potom som  odišiel.  Vieš  dobre, že každý musí raz odísť. Pravdaže, bolo to dávno. Tak dávno, že na podrobnosti tohto života sa už nepamätám. Naozaj neviem, či som bol tulákom alebo zbehom.
     </tei:p>
     <tei:p>
      To je i tak vedľajšie. Hlavný je ten fakt, že vryl som sa hlboko dopamäti ľudu, ako sa im vryje všetko, čo sa prieči pravidlám ich pospolitosti a čo narúša ich každodennú všednosť, a tak si nevedeli bezo mňa navyknúť. Svet sa im zdal prázdny. Sami ma vyhľadali, vyvolali z hlbín, musel som sa vrátiť a obnoviť, aby mali svoju časnosť naplnenú.
     </tei:p>
     <tei:p>
      – Chceš tvrdiť, že si duchom, čo má vlastnosť prelievať sa do rozličných foriem a pritom zachovávať pôvodnú podstatu, aby sa mohla dokázať tvoja prítomnosť vo mne?
     </tei:p>
     <tei:p>
      – Dobre sleduješ môj cieľ.
     </tei:p>
     <tei:p>
      – Vari nechceš povedať, že si duchom tohoto kraja a vychádzaš priam zo zeme ako pary a do nej sa zas časom vraciaš ako vlaha, aby si nasýtil a udržal ľud, ktorý tu žije!
     </tei:p>
     <tei:p>
      – Nevdojak si povedal najpriliehavejšie prirovnanie!
     </tei:p>
     <tei:p>
      – Ak je to pravda, prečo ma olupuješ o šťastie, ktoré som tu našiel. Veď sa tvrdieva, že duch kraja je zárukou šťastia ľuďom, ktorí sa mu bezvýhradne podrobili. Ako chápať tvoje dobrodenie a ako chápať tvoju podstatu, ak si duch, ktorý má predsa vymedzenú pôsobnosť, keď ty stále prejavuješ živočíšne žiadosti?
     </tei:p>
     <tei:p>
      – Nemám také žiadosti!
     </tei:p>
     <tei:p>
      – Prečo teda túžiš po Zune?
     </tei:p>
     <tei:p>
      – Musíš pozmeniť otázku!
     </tei:p>
     <tei:p>
      – Ako?
     </tei:p>
     <tei:p>
      – Takto: Prečo túži po tebe?
     </tei:p>
     <tei:p>
      – Ach, to viem. Lebo si hrôza, ktorá uchvacuje!
     </tei:p>
     <tei:p>
      Takéto besedy ma zunovaly viac ako túlanie hoľou. Odvaha môjho nezvyklého hosťa rástla so dňa na deň. Stával sa upírom. Okrádal ma o spánok a tak vyciciaval zo mňa posledné sily. Darmo som mu vyhýbal, darmo som si zapchával uši. Priliepal sa ústami priam na moje temeno a hovoril mi priam do hlavy. Vtedy som už vedel kričať len jediné slovo: Diabol, diabol, diabol.
     </tei:p>
     <tei:p>
      Ale jeho bolo aj tak počuť.
     </tei:p>
     <tei:p>
      Vravel:
     </tei:p>
     <tei:p>
      – Upálim ťa, – povedal som premožený. A on sa zarehotal, vraviac:
     </tei:p>
     <tei:p>
      - Či dá diabol upálit?
     </tei:p>
    </tei:div>
    <tei:div type="chapter">
     <tei:head>
      III.
     </tei:head>
     <tei:p>
      Nakoniec som ho predsa len upálil.
     </tei:p>
     <tei:p>
      Bolo to práve na sviatok sv. Vavrinca.
     </tei:p>
     <tei:p>
      Rozložil  som  priam  pred  chatrčou  veľkú  vatru,  a  keď  jej plamene šľahaly najvyššie, vhodil som do nich i svojho mučiteľa.
     </tei:p>
     <tei:p>
      Handry  škvrčaly,  skrúcaly  sa  a  čochvíľa  rad-radom  mizly. Zanechávaly bielučký popol, ktorý sa trúsil medzi rozpálené hlavne. Nepríjemný pach spáleniny chvíľku vŕtal mi v nose, ale zanedlho rozniesol ho vietor, smiešal s dymom i s hmlou a naháňal hoľami.
     </tei:p>
     <tei:p>
      – Pokoj prachu jeho, – povedal som uľahčené nakoniec, keď na veľkom ohnisku zostala iba hŕba popola.
     </tei:p>
     <tei:p>
      Všetko som vykonal s ľahkým svedomím, lebo som mal vo vrecku list, kde ma radca vyzýval na výsluch, čím sa mala ukončiť moja  hájnická  kariéra.  List  mi  bol  doniesol  priam  pod  Prielom osobitný posol z Prietržín, a kým si pri mne oddychoval, oznámil mi medzi inými dedinskými klebetami, že na Vavrinca sa chystá tudolu veľká svadba, lebo pán Weinhold si konečne berie tú zdivenú dievku•ao mlyna.
     </tei:p>
     <tei:p>
      Novinu som prijal celkom pokojne. Neskoršie z rozličných úst podozvedal som sa aj podrobnosti celej podivnej udalosti.
     </tei:p>
     <tei:p>
      Zuna už vraj dávnejšie udržiava skrytý pomer s akýmsi túlavým vojakom,  ktorý  podľa  chýru  vandroval  vidiekom,  lebo  ho spravodlivosť štvala. Mohol to byť aj ten, po ktorom som ja handry po  holiach  sbierad.  No  Weinhold  sa  nejako  o  tomto  pomere dozvedel, a keď nadišla vhodná príležitosť, prinútil Zunu, ktorej pravdepodobne  veľmi  záležalo  na  tom,  aby  sa  tulák  nedostal  v retiazkach  do  rúk  spravodlivosti,  privoliť  k  sobášu  a  podpísať ohlášky.  Potom  išlo  zas  všetko  po  starom.  Pán  Weinhold  vraj veľkomyseľne dovolil‘
     </tei:p>
     <tei:p>
      Živá duša o tom nevedela, iba on a tí dvaja. Chcel im ešte dožičiť trochu šťastia. Naozaj vraj nemal pritom nijakú podlú myšlienku pod klobúkom a veľmi ho zarmútilo, keď raz na divy celej dediny viedli dvaja žandári ulicou úbohého vojačka v retiazkach. Všeobecne sa vina zvaľovala na mlynára, ktorý vraj tiež akosi vyňuchal votrelca a nemal pre neho také porozumenie ako Weinhold, čomu nasvedčovala aj okolnosť, že nešťastník na mlynára zle-nedobre hromžil a zastrájal sa, že však sa on skoro vráti a že mu potom podpáli bradu.
     </tei:p>
     <tei:p>
      Bol to celý román. Keď som ho počul, neostávalo mi iné, len si sadnúť  na  prah,  vopchať  do  úst  zapekačku,  cmuľkať,  poriadne poťahovať, aby som mal čím stále pľuť.
     </tei:p>
     <tei:p>
      Mňa sa celá vec dotkla len toľko, že na sv. Vavrinca, keď sa mala konečne Zuna dostať pod čepiec, využil som príležitosť a zbavil som sa svojho trýzniteľa. A potom ešte, kým mi zásoby trvalý, rozveseľoval som sa štedro dúškami slivovice, ktorou ma bol opatril Ťavo pre prípad choroby a zlého počasia, nezabúdajúc pred každým glgčekom  zazdravkať  nádejným  mladoženíchom,  aby  v  zdraví užívali  dary  lásky, aby  mali  poslušné  deti  a  dožili  sa vospolok požehnaného veku, aby im Pán Boh zveľadil hospodárstvo, naplnil priečniky  zbožím,  senníky  krmivom,  maštale  zdarným  statkom, chlievy tučnou ošípanou a hydinou, aby nikdy nepocítili biedu a hlad.
     </tei:p>
     <tei:milestone rend="hyphens" unit="subchapter"/>
     <tei:p>
      Na mrkaní sedel som ešte na prahu. Z doliny sa dívala noc. Pomaly, ale rovnako jej pribúdalo na všetkých stranách, ako by pod celou oblohou vymokaly pramienky čiernej tekutiny a vsiakaly do povetria, prefarbujúc toho kus svetla, čo prenikalo skromne hmlou na zem. Stromy sa rýchle roztápaly v osuhli. Takto ich bolo ešte vidieť v slabom priehľade zimomrivé, schúlené, s ovisnutými konár-* mi a hneď mizly bez stopy, iba čo sa trochu prikrčily, sčúply, ako by ich bol niekto prikrýval čiapkou a potom zpod nej ukradomky bral. To už  zjavne  preberala  noc  vládu  nad  svetom.  Svinovala  svetlo  a ukladala ho voľakde za hory. Ešte sa zamihotal na obzore tenučký pásik slabého žiarenia, potom sa i ten prerezal vrstvou tuhnúcej hmly voľakde ku hviezdam a obloha čľupla do hlbín zeme. Bolo počuť špľachotanie a šumenie čiernych vín, ktoré ju zaliaty. Predo mnou sa zachovala iba nepatrná sihoť rozmočenej zeme. Podobala sa
     </tei:p>
     <tei:p>
      priehlbinke, ktorú si človek napochytre urobí z dvoch dlaní, keď sa chce zo studničky napiť vody. Uprostred nej som sedel ja. A náhle v tej  komôrke,  vytvorenej  zo  šera  a  tesne  poupchávanej  hmlou, prepukla moja choroba, ktorú som nosil v sebe už niekoľko týždňov. Ozvala sa s otriasajúcim lomozom v celom tele, ako by z mojich útrob dvíhaly sa ťažké mračná, nabité búrkou. Nebodaj sa celý svet na mrkaní stiahol do mňa, chvíľku mlčal a teraz prehovoril hlasom hromu.
     </tei:p>
     <tei:p>
      To ma prestrašilo. Myslel som, že sa v úzkom priestore zadusím. Preto som vošiel rýchle dnu a zaplesol za sebou dvere. Ale na priči sa ozvalo telo znovu hrozným výbuchom a napĺňalo hukotom. V ňom som sa strácal úplne. Ležal som dlho bez seba. Len v kratučkých prestávkach vracalo sa mi vedomie a vtedy stačil som si uvedomiť iba to, že šaliem.
     </tei:p>
     <tei:p>
      Podľa  všetkých  príznakov  rozpútavala  sa  búrka  s  väčšou besnotou. Ale netiahla sa oblohou. Vošla celá do mňa. Uhniezdila sa voľakde v hrudníku pod rebrami  a odtiaľ  vytláčala  sa všetkými smermi. Rozhorúčená bleskmi dotýkala sa každého miesta na tele a pálila  mäso ani žeravé  železo,  čo preniká  pomaly  útrobami.  Jej kvílenie znelo nebezpečne voľakde blízko srdca a tiesnilo ma viac ako  bubnovanie  hromov  v  hlave,  lebo  v  ňom  sa  chvel  hlas umierajúceho a vedel som, že ak prestane kvíliť, nevráti sa viac na to miesto život, ktorý by znovu spieval, a že po ňom bude pusto a chladno práve tam, kde udržiavame najdlhšie teplotu a prítulnosť, aby nám bolo trápenie znesiteľnejšie. Bolo to ako vyzváňanie na poplach, keď s rachotom sa rúca obloha, burácajúci víchor zaplaví celý obzor a povetrím šľahajú blesky. Srdce sa mi triaslo a telo svíjalo viac hrôzou ako bôľom. V záchvatoch som vyskakoval na rovné nohy, rozplešťoval oči do tmy a vyrážal zo seba nesmyselné
     </tei:p>
     <tei:p>
      Zakiaľ mi bola nad hlavou a hojdala sa na mračnách medzi grúňami ani vreštiaca opica s rozpálenými očami, zakiaľ si ukrúcala z prachu a hmly dlhú pastiersku trúbu, aby mi mohla trúbiť priam do ušú, nazdával som sa, že má len svoju váhu a hovädzi hlas, ktorý sa zdal silný len preto, že prichádzal z neohraničených priestorov, ale
     </tei:p>
     <tei:p>
      ona mala aj chuť, a to chuť čierneho ľuľka alebo zelenej makovice, ktorú nám dali rozžuvať, aby sme skôr zaspali. Preto na jazyku bola samá horčina a v črevách samý oheň. Najprv zo mňa iba vyhárala. Potom sa však prežrala i do žil a ako tiekla s krvou, prepaľovala telo i kosti. A keď konečne rozhrýzla a rozstrapkala čuvy pod povrchom kože, ktorými rozoznávame teplotu a zimu v povetrí, určujeme, či je povrch predmetov hladký či drsný, vyliala sa i do očú, ušú a na mozog.  Vtedy  ma  už  zavalila  široká  tíš.  Zostal  som  ležať  v bezvedomí, lebo sa prelomily vo mne posledné sily.
     </tei:p>
     <tei:p>
      Neviem, dokedy som bol v takomto stave, keď som nevidel ani temnotu  okolo  seba  a  telom  mi  prechádzalo  iba  slabé  tŕpnutie. Možno len niekoľko hodín. No mohol som aj deň alebo večnosť. Potom náhle zaklepal niekto tvrdou hánkou ukazováčika na moje temeno. Určité zvuky preniesly sa celým telom a prebúdzaly ma.
     </tei:p>
     <tei:p>
      – Prečo ma ešte chceš trápiť, keď som sa rozhodol už umrieť? –vravel som, mysliac, že sa to ohlasuje môj starý hosť. Ale klopanie sa opakovalo ešte určitejšie a nástojčivejšie, a keď som ho nechcel brať na vedomie, ozval sa na tom istom mieste hlas:
     </tei:p>
     <tei:p>
      To ma priviedlo úplne k vedomiu. Zodvihol som sa rýchle s priče a načúval. Temeno mi ešte horelo a srdce hlasno tĺklo v ľavom pleci.  Tma  sa  ešte  stále  presýpala  vôkol,  len  bola  sviežejšia  a vlhkejšia, ako by ju už bolo brieždenie zarosilo. Preto predmety bolo možno rozpoznať aj podľa tvaru a zvuky prenikaly celkom čisté. Napravo  odo  mňa  bol  stolík.  Naproti  celou  stenou  prechádzala stredná krížová hrada, na ktorú bol porozkladaný rozličný riad. V prednom  kúte  pod  hradou  stál  liatinový  sporáčik  na  štyroch vykrivených nôžkach a vedra neho črtaly sa tmavšie dvere. Teraz prichádzal podivný hlas odtiaľ:
     </tei:p>
     <tei:p>
      Vtedy som už nadobudol istotu, že hlas pochádza od žijúcej osoby, ktorá stojí za dverami. Preto som bez otáľania pripálil kahan a vyšiel pred dvere. Priesvit bol ešte slabý. Hustá hmla sa chumelila
     </tei:p>
     <tei:p>
      nízko pri zemi a z nej vystupovala neurčite tmavá postava. Ale môj kahan ju dostatočne osvietil a tak hneď na veľké prekvapenie som poznal okrúhlu tvár prietržinského krčmára.
     </tei:p>
     <tei:p>
      – Čo tu hľadáte? – volal som na neho.
     </tei:p>
     <tei:p>
      – Zunu! – odpovedal.
     </tei:p>
     <tei:p>
      –  Čo  by  tu  do  Paroma  robila!  –  zareval  som  uchvátený nevysvetliteľným hnevom.
     </tei:p>
     <tei:p>
      – Odpusťte mi, naozaj vás nemienim urážať. Ani myslieť, nie veru. Len musíte aj vy uznať. Hej. Prepáčte. Veď sa to dá ešte všetko urovnať. Ešte je kedy. Vlastne nič sa nestalo. Ja môžem odstúpiť. Ide mi len o istotu. Chcem byť načistom. Musím sa na vlastné oči presvedčiť, že je u vás a že nemieni so mnou žiť, aby som sa nemusel znepokojovať,  –  bľabotal  celý  upachtený  a  bez  môjho  vyzvania ponáhľal sa dnu.
     </tei:p>
     <tei:p>
      Tam ponazeral po kútoch, aj pod priču šibol bojazlivo očami. Potom sa podíval placho na mňa, či by sa vari nedalo niečo vyčítať z mojej tváre, a keď nikde nič nedosiahol, sklesol premožený únavou a najskôr sklamaním na lavicu.
     </tei:p>
     <tei:p>
      Bolo mi všetko divné. Nerozumel som ničomu. Azda sa niekto z nás dvoch zbláznil. Že by som to bol ja? Čo by mal hľadať Weinhold u mňa, keď má práve teraz sedieť pri svojej neveste. Žiadal som naliehavo vysvetlenie.
     </tei:p>
     <tei:p>
      On zprvu odpovedal skúpo a vyhýbavo. Hanbil sa, alebo mi celkom  nedôveroval.  Myslel,  že  ho  zavádzam,  lebo  ešte  stále zabehúval očami po kútoch, ale keď sa presvedčil, že mám čisté svedomie, rozhovoril sa.
     </tei:p>
     <tei:p>
      Rozprával,  ako  sa  pokúšal  získať  si  priazeň  Zuny,  keď  po požiari erárnych humien sa zdalo, že ja som sa s ňou rozišiel. Všetko šlo  vraj  ľahko,  keď  najväčší  protivník  prestal  uplatňovať  svoje nároky. Románik s vandrovníkom bola iba pletka. Zuna súhlasila a so starým mlynárom bol už dávno dohovorený. K sobášu privolila sama bez nátlaku. Aj sa naň pripravovala, ako to býva zvykom pri nevestách. Nikto nemal obavu a zlé tušenie. Hostia sa schádzali k nemu, lebo tam sa mala odbaviť hostina. Na mrku šli po ňu. Slepý mlynár ju podľa zvyku vykropil svätenou vodou. Ona si trochu poplakala, ale dala sa odviesť. Iba keď sa malo ísť do kostola,
     </tei:p>
     <tei:p>
      odbehla. Zprvu nič nechápal. Myslel na obyčajný ženský vrtoch. Hosťom na otázky odpovedal, že jej prišlo azda zle od žalúdka. No keď dlho nechodila, vybehol za ňou. Hľadal ako blázon, vypytoval sa na všetky strany, utekal i do mlyna, lebo ju vraj niekto videl utekať s nejakým mužským ta. Ale nikde nič. Ani mlynár sa neukázal. Darmo kričal a sháňal. Potom si spomenul na mňa, a keďže vedel, že som za ňou častil a mal som s ňou i vážny úmysel, nazdal sa, že môže byť iba pri mne, preto sa ponáhľal hore.
     </tei:p>
     <tei:p>
      Zakončil  so  slzami  v  očiach  a  hoci  nebolo  teplo,  pot  mu cícerkom  stekal  lícami  na  tučnú  bradu.  Telo,  podliate  miernym sadlom, podchvíľou sa otriasalo pohnutím. Vtedy som si všimol, že je naozaj vyobliekaný na sobáš. Aj po tej príjemnej ceste mal vzhľad mladého zaťa: biela vesta so zlatou retiazkou, škrobená košeľa, tvrdý golier s hodvábnou mašľou, tmavý oblek, na rukách prstene. Všetko na ňom dobre sedelo. Mladý zať ani strieborný svietnik na oltári, len nevesta mu chýbala.
     </tei:p>
     <tei:p>
      Sprobúval som i ja vystrúhať takú zúfalú tvár, ale bolo to ťažko, lebo v hrudi ma hrialo vedomie, že celá vec dostala takýto obrat. V tú chvíľu  rýchle,  akosi  bez  môjho  pričinenia,  plnil  som  sa  znovu životom, odvahou a tak isto náhle som poznal, že skôr, ako odídem z týchto vrchov, musím vykonať ešte jednu úlohu, aby sa mi vrátil mier do duše.
     </tei:p>
     <tei:p>
      V prospech Weinholda som už nevedel urobiť nič. Celú noc presedel u mňa na lavici zranený ani batôžtek nešťastia a ráno, keď som sa rozhodol sísť s hôľ usporiadať svoj spor so správou, šiel pokojne so mnou do dediny.
     </tei:p>
    </tei:div>
    <tei:div type="chapter">
     <tei:head>
      IV.
     </tei:head>
     <tei:p>
      Na správe ma rýchle odbavili.
     </tei:p>
     <tei:p>
      Omilostenie som si nežiadal, preto výsluch prebiehal hladko. Pán radca ma obvinil a vypovedal aj za mňa aj za svedkov, ako sa mu najlepšie hodilo. Nechal ma najprv dlho stáť v predizbe. Mal som teda kedy vyspytovať svoje svedomie. Potom ma zmeral prísnym pohľadom a najtvrdšími slovami prejavil svoje trpké sklamanie nado mnou. Počúval som ho. Snažil som sa mu aj porozumieť, bohužiaľ, mal som vtedy nejakú nechápavú hlavu, mnoho mi ušlo popri ušiach a musel som ukázať aj hlúpu tvár, lebo nakoniec mi povedal, že som
     </tei:p>
     <tei:p>
      obyčajným nevychovaným chasníkom a že zo mňa bude veľmi dobrý zbojník, kým neodvisnem na šibenici.
     </tei:p>
     <tei:p>
      Ďakujem pekne!
     </tei:p>
     <tei:p>
      Nakoniec mi odobral erárnu pušku a pripomenul, že ma viac nechce vidieť medzi svojimi ľuďmi.
     </tei:p>
     <tei:p>
      Porúčam sa!
     </tei:p>
     <tei:p>
      Moja služba sa teda neslávne skončila. Bol som voľný ako vták. Neviazala  ma  viac  povinnosť  ani  k  času  ani  k  miestu.  Nikto nestriehol na môj krok. Predo mnou sa roztváraly štyri strany sveta. Každá má temné kúty, doliny, široké úložiny i roviny, kde na celom dni tancujú vetry, len si jednu vybrať ako z karát, rozložených na stole pestrými obrázkami dohora, a ísť, hoci aj rovno za očami. Všade ťa po troche ohlodajú diaľky a povetrie dobelasa zafarbí tvoj chrbát, až nakoniec sa nájdeš vo voľaktorom kúte sveta sám. Ak stretneš  ľudí,  budú  ti  cudzincami  s  neznámymi  menami,  s neznámymi úmyslami, prejdú popri tebe ani tône oblakov.
     </tei:p>
     <tei:p>
      Chvalabohu!
     </tei:p>
     <tei:p>
      Lež na mňa už cesta čakala. Bola to tá istá, ktorou sa voľakedy uberal  povestný  valach,  keď  chcel  prvý  raz  rozlúštiť  tajomstvo Kotliska. Sotva ma radca prepustil, moje oči utekaly hneď v tú stranu, kde sa malý až k obzoru dvíhať hole so skalnatými hrebeňmi, nad ktorými vrcholí dvojitým zlatým rohom korunovaná hlava Jeho Veličenstva Veľkého zvona.
     </tei:p>
     <tei:p>
      Pravdaže, teraz ich nebolo vidieť. Okolo mňa bolo niekoľko murovaných domcov, patriacich ku správe, vpredu nad nimi prvá vlna polí, kde už zbožie prezrievalo, potom povyše druhá s tmavými kružinami a tam ďalej ešte jedna, už neurčitá, v podobe vahana. To bola posledná a najvyššia. O ňu sa opieraly mračná a za ňou, hoci zrak nebol ešte unavený diaľkami, dal sa zistiť iba čierny fľak, vystupujúci z hlbín vahana ako ťažký dych zeme, rozpíjajúci sa tmavomodrými a fialovými odtienkami zamútených farieb naširoko po oblohe. Hneď mi prišlo na um, že cez noc Kotlisko prehltlo celý ten svet, ktorý som hľadal očami po obzore, a že čierny fľak na oblohe je dusivé kúdlisko prachu sosypaných vrchov a rozmrvených skalísk, vystupujúce pomaly z útrob a valiace sa ani pena hnevu po okraji rozšírených priepastí.
     </tei:p>
     <tei:p>
      Ale nie. Bola to iba hromada ťažkých mračien, ktorá zaľahla na vrchy.  Báno  cestou  na  správu, zaujatý  chmúrnymi  myšlienkami, nevšimol  som  si,  že  so  všetkých  strán  ťahajú  sa  mračná  ku prietržinským holiam a kujú tam ťažkú a pevnú olovenú platňu, potiahnutú nebezpečným leskom.
     </tei:p>
     <tei:p>
      Tak to bolo teda. V podstate sa nič nezmenilo. Tmavá hrča mračien mohla byť aj zaťatá päsť vyhrážajúcej sa ruky toho, čo strážil tajomstvo Kotliska, nebol by som sa vrátil s cesty.
     </tei:p>
     <tei:p>
      Do chrbta oprel sa mi vietor. Bol prudký. Nestačilo mu koryto doliny. Bol širší. Prelieval sa cez chotár. Na pokrajisku obzoru medzi krovinami robil najväčší huriavk. Predbehoval i kvapôčky dažďa, ktoré s ním letely opreteky, a hoci mu bolo treba stúpať všade príkro do kopca a zvŕtal sa zákrutami, neustával. Pohrával: i so všetkým, čo zachytil v ceste. Tudolu vlnil hory, tuhore prevracal ľahko ako suché lístie poletujúcich vtákov…
     </tei:p>
     <tei:p>
      Išiel som v tomto náhlení sveta dlhým krokom. Okolo ušú hučalo mi povetrie a nad hlavou valila sa obloha ani more. Niesla so sebou hnev všetkých búrok. Čím bližšie bola k holiam, tým nižšie k zemi stláčala mračná. Boly to ťažké mračná s bruchami ovisnutými a vysypanými čiernymi nebezpečnými kiahňami. Sotva sa udržaly v povetrí. Zaťahovaly polia chladnými tôňami a prehltovaly naraz celé hory. Človek cítil ich ťarchu i na pleciach i v kolenách.
     </tei:p>
     <tei:milestone rend="hyphens" unit="subchapter"/>
     <tei:p>
      Prietržiny boly celé na nohách. Zpráva o zmiznutí Zuny nebola jediná,  čo  ich  znepokojovala.  Hneď  ráno  našli  uprostred  dediny rozkladajúcu sa zdochlinu vlka. Bola to tá mrcina, ktorú som bol sviezol s hôľ a zanechal líškam pri mlyne. Niekto ju tam vykutal a teraz privliekol do dediny, vari z huncútstva, aby niekoho postrašil. No poverčiví dedinčania poznali v nej hneď to prekliate zviera, čo slúžilo svojím telom diablovi, keď sa plúžil večermi popri starom mlyne, aby mlynárovi pripomínal splatnosť prekliatej smluvy. To bolo zlé znamenie. Všetci nenávideli potvoru, čo sa zapredala besom, ale  nikto  sa  jej  neopovážil  škodiť,  lebo  nechcel  uvaliť  na  seba pomstu.  Človek  nech  len  velebí  nebesá,  ale  tmavé  moci  pekiel neradno  huckať.  Ich  hnev  býva  vždy  ukrutný  a  bezhraničný. Objavenie mrciny na dedine chápali ako strašnú výzvu. Po nej mohli očakávať len pohromu.
     </tei:p>
     <tei:p>
      Pod dojmom  tejto  udalosti  niekoľkí odvážlivci  vybrali  sa k starému mlynu, aby sa presvedčili, čo sa stalo so slepým mlynárom, o ktorom začaly kolovať chýry, že aj on zmizol so svojou šialenou dievkou, a keď na okolí nezistili nijaké podozrivé stopy, vnikli do mlynice, čakanmi vyvalili železné dvere, vedúce do komory, kde sa zdržiaval slepec, lebo ich našli zamknuté. Bezpochyby ich hnalo k tomu tušenie, že za dverami objavia niečo neobyčajného, ale pohľad, ktorý  sa im  potom  naskytol,  bol  nad  očakávanie.  Predovšetkým zavalil ich pach po zdusenom zhorenisku, a keď sa spamätali a lepšie rozhliadli po kamenici, našli uprostred hŕbou oškvŕknutého ľudského mäsa a všadiaľ okolo zjavné stopy po besnení dravých plameňov, hoci nikde nedaly sa zistiť pozostatky nejakej horľaviny.
     </tei:p>
     <tei:p>
      Povala i dlážka bola sklepená. Oheň sa nemal z čoho živiť, ani nemal z čoho vzniknúť. Tá okolnosť ich úplne zmiatla. Mienku, že by nešťastie mohol zaviniť aj zlomyseľný človek, nevedeli pripustiť. Nie, tu muselo zasiahnuť peklo. Mlynár neušiel svojmu osudu. S peklom celý život paktoval, peklo ho i zhltlo, a to, čo z neho zostalo, malo byť na výstrahu iným. Teraz si vedeli vysvetliť i zmiznutie mlynárovej dievky. Nemohla obsiahnuť sviatosť manželstva, lebo bola zasľúbená diablovi. Mnohí si náhle spomenuli, že to bol naozaj on, čo utekal predošlý večer s ňou k horám.
     </tei:p>
     <tei:p>
      A potom preletel ešte neuveriteľný chýr, že sa vracajú statky s hôľ. Koho by to nebolo šiblo do živého? Nemožné! Koľkého je dnes?, pýtali sa, a keď dostali pohotové odpoveď, vraveli: Nuž tak ešte celé dva týždne majú byť tu hore, lebo čas im vyprší iba na Bartolomeja. Ale skutočnosť ich presviedčala. Onedlho nad celou dedinou skludlil sa ťažký prach a drevenice zatriasly sa dupotom polozdivených čried. Najprv sbehli valasi zpoza Prielomu. Nemohli vraj vydržať, lebo boli najbližšie ku Kotlisku. A za nimi, ako by ich bolo vrece vysypávalo, striedavo junce, voly i ovce až do samého poludnia.  Sotva  prišla  jedna  črieda,  už sa ukazovali  vodcovia  s veľkými trepáčmi inej čriedy. Všetky prechádzaly Prietržinami. Iba za Kopanicou sa rozdeľovaly. Jedny sa obracaly hore na Hron, iné schádzaly nadol do vidieka. Za nimi vzápätí stúpali pastieri. Boli zaprášení až po vlasy od toľkej cesty a zachrípnutí od vykrikovania. Neradi sa pristavovali pri zvedavcoch a neochotne odpovedali na
     </tei:p>
     <tei:p>
      otázky, iba ak podaktorý začiahol nedbalo palicou k oblohe. Ale lepšieho  vysvetlenia  nemohli  ani  dať.  Naozaj,  obloha  každému prezradila všetko, v čom by mal ešte pochybnosť. Zostávala síce nemá, ale jej vzhľad bol čoraz presvedčivejší. Ľudia potratili istotu z tela  i  z  duše.  Náhle  boli  vyhodení  z  každodenného  poriadku  a nevedeli si nájsť zvyčajnú robotu, ako by sa ich bola chytala nečistá pleseň. Cítili sa osamotení. Opúštali vlastné domy a dvory, kde ich dusila nevýslovná tieseň, a postávali v skupinkách po ceste. Všetci mali rovnako vpadnuté a nebezpečne stojaté oči, ktoré vrhaly do povetria  takú  istú  studenú  tôňu,  ako  padala  na  zem  z  čiernych mračien, lebo bola medzi nimi hrôza. Prišla z hôr ešte predošlý večer. Cez noc sa roztiahla a ráno ju našli v sebe. Podbíjala im rad-radom kolená. Najprv boli iba zvedaví. Rozišli sa po domoch. Chceli všetko vedieť, a keď sa dozvedeli, nadchodil ich strach, lebo nezostávalo pri tom, čo sa povedalo. Ich myseľ v tej chvíli vzplanula jasnejšou chápavosťou, stala sa pohyblivejšou, obsiahlejšou, pretiekla aj cez okraj  zrejmosti.  Hneď  ponavštevovala  všetky  tajomné  miesta  na okolí: kríže, staré opustené múry, zápače, vlhké kúty medzi horami, ktoré  ľudská  poverčivosť  vyznačovala  neobyčajnosťou. Povyvolávala  odtiaľ  podivných  samotárov,  zakliate  dievky, znetvorené zvieratá, predmety opradené čarom, ako ich vedely opísať staré tetky, čo na celom božom dni iba suché kôrky žmolia bielymi ďasnami  a  žmurkajú  na  svet  drobnými  očkami.  A  naraz  ožil rozprávkový svet. Obludy povystupovaly z jaskýň a z jazier, robily hrmot,  až  sa  otriasala  zem,  a  z  priepastí  šľahajúce  plamene prehltúvaly a hyzdily ľudí. Podivné. Dosiaľ sa ich nebáli. Strašili nimi len deti. Ale teraz, keď sa v božom poriadku voľačo narušilo, potratili  z  očí  denné  svetlo  a  roznášali  iba  tmu  ako  vyhasnuté lampáše. Motali sa sem-ta bez cieľa. Hrôza im odnímala rozvahu.
     </tei:p>
     <tei:p>
      Sám som ju takú poznal. V hore stretáva sa človek s ňou každý deň. Ak ideš chodníkom, stopuje ťa za chrbtom. Chodí ticho. Keď máš pohotové myšlienky, nepobadáš ju. No sotva začneš clivieť, ozve sa: alebo zaťuká na voľaktorý strom za tebou, alebo pustí skalu dolu prťou, alebo vyskočí zpod suchého lístia a trochu pobehne ako splašené zviera, zašuští, zacupká, aby upozornila na seba.
     </tei:p>
     <tei:milestone rend="hyphens" unit="subchapter"/>
     <tei:p>
      Najrušnejšie bolo u Weinholda. Tu boli všetci, čo zutekali z hôr.
     </tei:p>
     <tei:p>
      Svojimi hranatými telami zapĺňali celý výčap i korheľňu. Sedeli alebo stáli. Zapáchali ešte vôňou kolíb a surového dreva. Weinhold nemal teraz z nich osoh. Dnes nepili. Iba čo začmudievali steny fajkami a vytrvale opľúvali dlážku. Hovorili pomedzi zuby a dívali sa na seba zpod skloneného čela a ťažkých mihalníc. V chrbtoch cítili ešte ťarchu tých dlhých dní, ktoré museli presedieť nečinne tuhore v kolibách.  Darmo by im bol niekto vynukúval pálenku. Inokedy stačil taký chlap vyliať do gágora štyri poldeci a len potom mu zamlanela chuť na jazyku. Teraz krčil nosom, len čo mu ju niekto pripomenul.
     </tei:p>
     <tei:p>
      – Nepustí nám. Ako sme ráno videli tú čierňavu nad Kotliskom a potom čriedy prechodiť dolinou, hneď sme vedeli, že je nie všetko v poriadku, – vraveli.
     </tei:p>
     <tei:p>
      Najčernejší boli uhliari. Stále požmurkávali a odŕhali. Sadza na očiach im prekážala vidieť a sadza v ústach im prekážala hovoriť. Keď chceli prehliadnuť, museli vypustiť aspoň po jednej slze, aby sa im  prečistila  zrenička,  a  keď  chceli  vravieť,  najprv  sa  museli vysiakať, vychriakať, aby sa im diery v nose a v hrdle prepchaly, a predsa aj potom vydávali sipľavý hlas a ľudí poznávali len zblízka.
     </tei:p>
     <tei:p>
      – Museli sme pozahášať ohne, – vysvetľovali. –-– Zaiste príde víchor, mohol by rozmetať iskry a podpáliť hory, ale kým sme to urobili, tak sa sotmelo, že sme sa mali vybiť dolu grúňom.
     </tei:p>
     <tei:p>
      Ťavo nebol medzi nimi.
     </tei:p>
     <tei:p>
      – V taký čas, – vraveli, keď som sa po ňom dopytoval, –– stará sa každý iba o seba. Má kolibu pod samou Babou, a to je hodný kus od nás. Nuž čo by sme vedeli povedať o ňom?
     </tei:p>
     <tei:p>
      Medzi nimi boli aj valasi zpoza Prielomu. Odlišovali sa od ostatných  šatami,  urastenejšími  postavami,  svetlejšími  tvárami  i živšími očami. Starý bača sedel za vrchstolom a nepreriekol slova. Ústa mal pevne sovreté a čelo chmúrne. Nevedel sa smieriť s tým, že musel ustúpiť. Och, mal už málo čiernych vlasov na hlave, dvadsať rokov bačoval, prežil veľa búrok, zakúsil všelijaké pliagy, ale ešte sa mu nikdy nestalo, že by bol musel pred nimi ujsť zo salaša. Ech, vari sa bude musieť rozlúčiť s cedilom. Staroba dolieha. Zodpovednosť, ktorú uvalili na neho gazdovia, zdá sa mu so dňa na deň ťažšia. Len aby vydržal do Mitra. Och, áno, on najlepšie vedel. Mal príčinu byť
     </tei:p>
     <tei:p>
      nemým. Zato starší valach rozprával zreteľne v tom poriadku, ako sa ho pýtali. Nevynechal nič. Prečo by mal zatajovať? Bol rád, že môže hovoriť pred toľkými chlapmi. Cítil sa tým poctený. Spomienok mal dosť a reč mu šla ľahko na jazyk, veď sa o tom mohol každý presvedčiť. Vravel: – Robili sme všetko, čo sme vedeli, ale nedalo sa vydržať. Na Bartolomeja by sme boli odtiaľ doniesli už len zasolené a  vysušené  kožky,  lebo  skoro  každú  noc  jedna  dojka  zmizla  a naostatok sa pustil aj do nás. Honelníka by nám bol zamordoval, keby  nebolo  hentoho.  ––  Bradou  ukázal  na  svojho  mladšieho kamaráta,  stojaceho  vo dverách, ktorý nepovedal dosiaľ  nič, len čakal, kedy bude nasledovať, urovnávajúc si zatiaľ myšlienky, aby sa potom nezajachtal, lebo museli mu dať slovo, ak chceli vedieť i najdôležitejšie. Veď on ho už dávno videl vylihovať na sedielku a raz, keď ovce hľadal, sa aj stretol s ním. No, to nebolo nič. Ale vtedy s honelníkom bolo naozaj zle, keby nebol pribehol. Hehe, pásli spolu ovce. On išiel pred čriedou. Chlapec trochu zaostal a stratil sa medzi skalami. Hádam mu čučoriedky nedaly pokoja. A naraz skričí! He, keby ho tam nebolo! Nazdal sa, že ho vretenica sekla, lebo tadiaľ po skalách sa vyhrievaly na slnku. Pribehne ta. A… on to bol. He, keby sa  bol  trochu  oneskoril  alebo,  povedzme,  žé  by  bol  stratil duchaprítomnosť, ale on, čo by mu umrieť prišlo. Veď pôjde na jar pod mieru. Hehe, nech sa páči pozrieť, od čohože by bolo toto, he? Vysúkal si na pravici rukáv a zodvihol chlapom pred oči svalnaté rameno,  označené  nad  lakťom  čiernymi  fľakmi.  Tam  ho  najprv chmatol, ale potom hneď tuto. A vyhrnul tak isto ochotne košeľu až pod bradu, ukázal hladké brucho, pevné prsia so slabými náznakmi pohybujúcich sa rebár na strmých bokoch, natiahol pružnú kožu pod ľavou bradovicou, aby lepšie vystúpila sinavosť podlhovastej jazvy po zahojenej rane.
     </tei:p>
     <tei:p>
      Všetci sa nakláňali k tomu miestu, aby lepšie videli.
     </tei:p>
     <tei:p>
      – Hej, to sú jeho zuby, – prisviedčali, – človek tak nemôže uhryznúť, naozaj! – Potom pokračoval starý valach:
     </tei:p>
     <tei:p>
      sa smer. Hmla sa valila z Kotliska a bola čierna ani žúžoľ. Ráno sme si už nevideli skoro na krpce, keď sme vyšli pred kolibu. Tma. hukot, sipenie, ako by sa boly všetky hadie hniezda rozliezly po holi. Ovce sa sbily okolo koliby a len po psote sme ich dostali cez Prielom na dolinu.
     </tei:p>
     <tei:p>
      Weinhold  práve  zapaľoval  plynová  lampu,  ale  ja  som  už nedočkal, kým sa z prítmia vylupnú všetky tie vybielené tváre a vyjavené oči. Vyšiel som rozhodne do búrky.
     </tei:p>
     <tei:p>
      – Ach, čakáš ma?
     </tei:p>
     <tei:p>
      Vietor sa do mňa oprel.
     </tei:p>
     <tei:p>
      – Pozri, idem sám!
     </tei:p>
     <tei:p>
      Nebo i zem spojily sa proti mne. Čakal ma urputný zápas.
     </tei:p>
     <tei:p>
      – Meraj moju odvahu, môžeš!
     </tei:p>
     <tei:p>
      V tele  mi horely tri  ohne. Dva  pod kolenami  a jeden  pod rebrami. Ale čelo som mal zvlažené ľadom.
     </tei:p>
     <tei:p>
      – Môžeš si ešte chvíľu robiť zo mňa blázna.
     </tei:p>
     <tei:p>
      Vyšiel som zo dňa a vkročil do noci.
     </tei:p>
     <tei:p>
      – Aíe raz predsa tvoju hrôzu prekonám!
     </tei:p>
     <tei:p>
      Svetlá na zemi zhasly a nebeské lampy malý začmudené sklá, zapálil som si preto nádej. Vlastne to bolo tak, že sa mi rozšírily oči prinajmenej o dva palce nad priemer.
     </tei:p>
     <tei:p>
      Človek musí nájsť najprv oporu v sebe, ak sa podujíma na nejakú úlohu. Inakšie ľahko ho zvrátia prekážky. A ja sa priznám, že do tých čias nenachádzalo sa ani jedinké miesto vo mne pevné. Nuž musel som si idúcky sbierať odvahu, aby som sa mohol boriť s tými silami, ktoré sa stavaly proti mne. Za dedinou hnal sa na mňa víchor. Mal tisíc bičov, dlhých na tridsať siah, vymočených  v rôsole a vymastených  lojom  s  lykovými  švihármi,  i  tisíc  korbáčov  s hranatými,  tvrdými  remencami.  Plieskal  a  švihal  bezohľadne  na všetky strany. Mal i tisíc ostrých nožov, ktoré zabodával ďaleko pred seba. Ťažkými krídlami bil zem i oblohu. Povetrie sa rozhojdalo. Chcelo ustúpiť náporu mocnou vlnou do výšok. Brucho vetra ho však rozrazilo a rozbilo na drobné kvapôčky. Ak som chcel dýchať, musel som ich chytať otvorenými ústami. No vietor mi aj v tom prekážal.  Hrnul  sa  so  všetkých  strán. Ovládal  celý  priestor.  Vo výškach sa rozprestieral a padal dolu celou svojou rozvlnenou
     </tei:p>
     <tei:p>
      plochou, aby ma pridusil.
     </tei:p>
     <tei:p>
      Na rovnej  ceste  som  mu  sotva  odolal.  Mal  široký priestor. Mohol sa dobre rozbehnúť a používal niekoľko rúk. Jednou mi držal nohy, keď som chcel vykročiť, druhou tĺkol zbcsile do kolien, iná mi sťahovala pás alebo hrdlo a vždy ešte ďalšie stačily ma plieskať so dvoch strán po tvári, biť päsťami po čele, búchať do brucha a ťahať za vlasy. Fí, fí, – hvižďal, ak som sa mu vytrhol, a rýchlo uplietol dlhý povraz, zakosilil slučku a hádzal na mňa. Musel som tancovať ani opica, aby som mu unikol.
     </tei:p>
     <tei:p>
      Iba v prvej zákrute som stačil zistiť, že mám ešte celé pľúca. Tu sa náhle stisly grúne okolo mňa natoľko, že sotva prepúšťaly bystrinu a dolina sa podchvíľou zatáčala, preto vietor nemal sem prístupu. Odrážal  sa  od  vysokých  grúňov  a  vracal  sa  zpät  do  širokých priestorov rovín, kde mohol byť voľnejší. V povetrí slabo doznievaly ojedinelé mocnejšie nárazy. Inakšie vládla tadiaľto tíš. V nej ešte dôverčivo čľupotaly vlny potoka pod cestou a šepotalo lístie krovín pozdĺž brehov, ako šepoce každý večer, keď súmrak ide prikryť zem. Iba ihličie vysokých jedlí malo desivejší hlas. Ale tamhore! Ech, tamhore nemohlo byť všetko v poriadku.
     </tei:p>
     <tei:p>
      – Ach, to je teda pravda, že sú tam? – vravel som, lebo keď som si odmyslel všetky prízemné hlasy, i hlas mojej krvi, mohol som sa o tom presvedčiť. Stačilo zvrátiť hlavu a dívať sa chvíľu do meravej previsnutej oblohy. Ich hulákanie vybuchovalo z nej ako blkotanie plameňov. Podobalo sa ďalekému spevu vôjsk, čo svojím revom chcú ohlušiť paľbu nepriateľa. Niekedy mumlal len jeden. Hádam žaloval bohom na svoju samotu a spomínal krajšie časy, keď si mohol  na  skalách  lieskovce  drviť  a  pohvizdovať  za  krotkými baranmi.  Stále  miešali  sa  mu  však  do  reči  ostatní.  Prejavovali nespokojnosť nad tým, že sa museli utiahnuť do dier pred obyčajným človekom, a dožadovali sa znova svojich práv.
     </tei:p>
     <tei:p>
      – Hohó, plesnivci, donesiem vám mrveničky s kôprom, aby sa vám jazyky lepšie vymočily.
     </tei:p>
     <tei:p>
      Hrrr, vyrútili sa na mňa ako rozdráždené osy a zasypávali ma husto ľadovým kamenčím.  Za chvíľočku bola cesta predo mnou biela. Mohol som sa po nej kĺzať. Fičaly povetrím, cupkaly mi po temene, po pleciach, po chrbte. Hahaha, smial som sa. Chytal som
     </tei:p>
     <tei:p>
      ich do rúk a hádzal nazpät, aby bolo veselšie.
     </tei:p>
     <tei:p>
      Pomaly si moje uši zvykly i na lomoz. Nemiatol ma. Ba zdalo sa, že práve v ňom sa upevňuje moja odvaha. Inakšie to nemohlo ani byť. Postavil som sa proti temným mocnostiam, nuž temné mocnosti zodvihly sa proti mne. Bolo by privčas ukázať svoju slabosť nejakou ústupčivosťou alebo zbabelosťou. Klin sa musí iba klinom vyrážať. Ak ma niekto chcel prekričať, musel som ho ja ohlušiť. Hahaha, vysmial  som  sa  všetkým  besom,  čo  chceli  zvrátiť  môj  úmysel. Hahaha, niesol sa vyzývavo môj smiech dolinou na priek všetkým živlom.  Bol stále  divší a rozmarnejší.  Zvádzal  ma  do prudkých záchvatov a naostatok vybuchoval svojvoľne, ako by sa i v mojich prsiach prebudila nejaká tajomná sila, ktorá tam dosiaľ driemala. Mohol som sa teda  merať i s obrami,  hoci ich bol celý kŕdeľ. Neobával som sa o svoju kožu. Čím väčšia bola ich zúrivosť, tým väčšia bola moja veselosť.
     </tei:p>
     <tei:p>
      – Hej, hop, poďte dolu, pochytíme sa za pasy.
     </tei:p>
     <tei:p>
      Ale naraz bolo na všetkých stranách ticho.
     </tei:p>
     <tei:p>
      Čo to? Zastal som a zmeral napochytre vzdialenosť visiaceho mračna nad mojou hlavou. Zavše sa totiž stáva, že oblaky sú pri zemi, chumelia sa medzi stromami, kde ich bol vrchný vietor stlačil, ale  keď  tento  vietor  ustane,  odlepia  sa  so  svojich  lôžok,  alebo ustupujú, čo je znakom, že tamhore je priestoru dosť a búrka sa má kadiaľ rozliezť, alebo ťažké mračná, ktoré udržiavaly spodný vietor vo výškach, náhle klesnú do kotlín, zhustnú a vzniká prietrž, čo znamená, že sa spoja vrchné vody so spodnými.
     </tei:p>
     <tei:p>
      Čakal som niektorý z týchto úkazov. No nedalo sa zistiť nič. Čierne mračno nemenilo miesto, iba vo svojom vnútri prejavovalo nepokoj. Vrelo a vzdúvalo sa. A predsa tíš hore i dolu, napravo i naľavo rástla i trvala. Mohol som ju odmeriavať tepnou na ruke.
     </tei:p>
     <tei:p>
      A potom zvon! Raz, dva razy! Zvon sa ozval blízko a jasno. Ťažké údery srdca o vytočené a obrúsené hrany. Padaly zťažka a zdĺhavo.
     </tei:p>
     <tei:p>
      Mimovoľne som sa obrátil ku Prietržinám. Bol večer. Mohli zvoniť na Anjel Pána. Lež hlas prichádzal s druhej strany. A nešiel len povetrím, ale aj zemou. Mumlal ako ťažký starý zvon, ktorý ea len namáhavo kníše vo svojich ložiskách a s hlasom, zakaždým, keď
     </tei:p>
     <tei:p>
      sa vyvráti, vydychuje aj chlad svojho hlbokého vnútra. Dunel ako hrom, ako mocné slovo vrchov.
     </tei:p>
     <tei:p>
      Bim, bam!
     </tei:p>
     <tei:p>
      Veľký zvon!
     </tei:p>
     <tei:p>
      Bim, bam!
     </tei:p>
     <tei:p>
      Vrch zvonil!
     </tei:p>
     <tei:p>
      Cesta podo mnou sa rozvinila. Svet sa zaknísal.
     </tei:p>
     <tei:p>
      Bim, bam!
     </tei:p>
     <tei:p>
      Veľký zvon!
     </tei:p>
     <tei:p>
      Vystríhal ma.
     </tei:p>
     <tei:p>
      Boli  sme  dobre  známi.  Každé  ráno  som  sa  mu  klaňal  ako vznešenému božstvu. Obchádzal som ho s úctou, a kedykoľvek mi prišlo  naň  pozrieť,  mal  som  v  očiach  bázeň.  Bim,  bam,  znelo výstražné, zaľahýnalo mi na uši, otriasalo mnou ako veľké slovo Boha, ktorý je všade, aj v tebe.
     </tei:p>
     <tei:p>
      Pokor sa mu!
     </tei:p>
     <tei:p>
      Nie, nemohol som ho poslúchnuť. Vo mne už bola náruživosť, priečiaca sa každej zvyklosti, a tá ma hnala i proti mojim bohom.
     </tei:p>
     <tei:p>
      – Hohó, neustávaj sa, starký. Je to zbytočné. Veď vidíš, že som ostal sám. Všetci ma opustili. Iba táto cesta ma ešte drží na nohách. Nuž čože mám na tom svete? Radšej sa v tichosti pomodli za moju úbohú dušu.
     </tei:p>
     <tei:p>
      Práve vtedy švihol ma aj oslepujúci blesk cez oči. Bol to signál pre búrku, ktorá už dlho čakala netrpezlivo vo výškach.
     </tei:p>
     <tei:p>
      Od rána tiahly sa mračná k Veľkému zvonu. Išly vždy od juhu. Boly to mračná pevne stavané, mračná maďarské, nasýtené vodami čiernych bahnitých riek, obarené horúčavou nesmiernych trávnatých stepí a povypekané na rozľahlých strniskách, ale boly medzi nimi i mračná od mora, zapáchajúce rybacinou. Tiahly sa celý deň. Nuž išly najmenej dvanásť hodín, nepretržite, tesne vedľa seba a vo troch hrubých vrstvách nad sebou. Tu v doline poukladaly sa do štósu. Koľko ich bolo? Ach, osmutnievalo mi srdce, ak som chcel mať o tom predstavu. Zdola dalo sa zistiť len dno tej hromady. Bolo pevné ako  pancier  a  malo  farbu  vyhasnutého  popola,  pomiešaného  so zemou. Vtesnávalo sa neprestajne pevnejšie medzi grúne nado mnou, a keď doznieval prvý úder Veľkého zvona, roztvorilo sa. Puklina išla
     </tei:p>
     <tei:p>
      za dolinou. Najprv to bol iba kľukatý pásik, ten sa však rýchle rozširoval, ako by sa bola rozdeľovala a rozvaľovala vo dvoje. Hneď to bola priepasť, z ktorej sa sypal nadol oheň. Nepočul a nevidel som nič. Zhltla ma žiara bielej noci a ohlušil rachot boriaceho sa mračna, lebo vzrastajúci príval búrky začal sa rozbíjať o pevnosť hviezdnych výšin. Ničivý pohyb zaplavil celé nebesá a otriasol zem ako osikový list. Mal som dojem, že v útrobách sa pohla náhle zo svojho lôžka prasila,  čo  voľakedy  vydúvala  vrchy,  trhala  skaly,  rozdeľovala dolinami chotáre, otvárala pramene riekam, vŕtala hlbiny morským okám, že nastala chvíľa, keď sa malý živly znovu vliať do jediného chaosu, ahy mohly byť vykované nové, pevnejšie tvary sveta. Akou mierou rástol rachot, takou mierou prebúdzaly sa aj vrchy. Nebolo to už iba vzdialené  doznievanie  Veľkého zvona, ale  tiahle  dunenie celého komonstva, ako by ťažké, tisíccentové srdce hompálalo sa povetrím, bilo do žulových skál a roztĺkalo bachory grúňov.
     </tei:p>
     <tei:p>
      Hu, teraz už pôjde do tuhého, chlapče. Ak máš ešte mliečne zuby a žlté žilky pod kolenami, tak radšej zalez do niektorej diery k jašterom, aby ťa hnev bohov nezastihol.
     </tei:p>
     <tei:p>
      Ach, bolo to naozaj zle. Človek nevedel, v ktorú stranu sa má pustiť.  Odvšadiaľ  sršaly mi do očú iskry. Na všetkých stranách pohybovala sa pevná pôda. Mračno rýchle padalo. Malý priestor okolo mňa sa navidomoči zmenšoval. Bol som v pasci. Zdalo sa, že sa budem musieť vrátiť medzi vyjavených uhliarov do Weinholdovej krčmy, ak nechcem niekde zahryznúť do hliny, lebo bolo zrejné, že búrka  ma  chcela  pridusiť  skôr,  ako  by  som  bol  stačil  poznať tajomstvo vrchov.
     </tei:p>
     <tei:p>
      Ale pre ten prípad mal som naporúdzi svoju krv. Bola mojím najvlastnejším dedičstvom. Daroval mi ju otec i mať ako najväčšie vypätie svojich životných síi. Musela byť tvrdou nákovou, lebo veľa pokolení predo mnou vytĺkalo svoje úsilie na nej. Od vekov, pokiaľ pretekala mnohorakými životmi, mala kedy prezrieť. Nejeden tvrdý koreň sa v nej vymočil. Od jasných dní nadobúdala rýdzosť, od temných nocí hustota. Nepotrebovala nijakú esenciu. Aj vtedy by si bola uchovala svoju tuhosť, keby som ju bol už pred desiatimi rokmi scedil do koženého vreca a zavesil pod hradu. Nuž mohol som sa na ňu spoľahnúť vždy, keď mi odvaha slabla.
     </tei:p>
     <tei:p>
      Hneď ráno, keď som sa rozhodoval vykročiť na túto cestu, predpokladal som, že v najhoršom prípade budem sa môcť oprieť o jej silu, lebo vždy vládla mojím telom, ako vládne slnce oblohou. A, hľa, nesklamal som sa. Pomohla mi v pravú chvíľu. Už pri prvom ohlušujúcom rachote a pri prvých plameňoch ozvala sa v mojich žilách. Naplnila ma až po temeno a zatopila vo mne každú slabosť. Darmo potom okolo mňa šľahaly ohne rozličnými smermi, syčala para a striekala horúca voda, išiel som dopredu, lebo jej vzrastajúci príval ma hnal, rozbíjal a prehlušoval všetko, čo by ma vari bolo zastrašovalo.
     </tei:p>
     <tei:p>
      Búrka  mi  viac  neprekážala.  Skôr  mi  robila  sprievod  na obveselenie. Čo ako sa nadúvala a rozputnávala, vždy sa jej besnenie ukázalo  v  porovnaní  s  tým,  čo  bolo  vo  mne,  iba  slabým pokašliavaním  neduživca.  Rachot  hromov  a  lomenie  skál pripomínalo mi šumenie lístia v lese a lámanie suchých vetvičiek pod nohami, keď prechádzame húštinou, blesky boly iskierky, oživujúce sa vetrom na starej pahrebe. Smial som sa a hvízdal, zachvátený radosťou nad tým, že sa mi voda sama dolu hrdlom leje a čurčí ako jarček, keď nadstavím ústa hore, že ma nárazy váľajú na zem, že sa musím niekedy plaziť ako slepúch a ochutnávať piesok s hlinou. Vtedy som už nebol človekom, ale besom alebo niekým celkom iným, čo vystúpil zo mňa a šiel s blčiacimi očami, vydutým ťažkým čelom, s tvrdými uzlami na lícach a na sánkach. Azda to bol môj dávny  predchodca,  čo  sa  túlal  horami  nahý,  hulákal  a  len  z krvilačnosti škrtil a páral zver, ba bol to vari sám Kain, ktorý sa prvý opojil  vraždou.  Veď  sa  mohol  obnoviť  vo  mne,  vystúpiac  zo zapálenej krvi, a teraz kráčal prostred búrkou ako prízrak pomsty, prekliaty ľudstvom, ale víťaz sám nad sebou, nepokorený vo svojom vzdore ani samým Bohom, hrozný, ktorému musí aj búrka ustupovať z cesty ako Mojžišovi more.
     </tei:p>
     <tei:p>
      – Hahaha, – rehotal som sa. A môj smiech bubnoval na vrchoch, roznášal sa tridsiatimi piatimi stranami a sedemdesiatimi stranami sa vracal zpät v sto štyridsiatich ozvenách rozličných síl, rozličných výšok, ako by mi odpovedal celý regiment, čo tiahol so mnou proti besom.
     </tei:p>
     <tei:p>
      – Neozývaj sa už, ty hrdzavá škatuľa, – volal som do oblohy.
     </tei:p>
     <tei:p>
      Alebo som volal proti Veľkému zvonu:
     </tei:p>
     <tei:p>
      – Hej, ty tam, starý fuzáč a svätý smilník s rohatým čelom, do_kedy ti ešte budem smradľavé päty lízať?
     </tei:p>
     <tei:p>
      To všetko spôsobila moja krv.
     </tei:p>
     <tei:milestone rend="hyphens" unit="subchapter"/>
     <tei:p>
      A  búrka  čoraz  divšie  odpovedala  na  moje  rúhanie.  Stekala prudko dolinou, jačala a penila sa od hnevu. Bola plná podivných škrekov,  smiechu,  kvílenia,  kliatob,  huriavku.  Rozhnevaní  obri schádzali  úplazmi,  viechali  ťažkými  buzogáňmi  nad  hlavami  a hľadali ma: – Hej, hej, kdeže si? – Ale ja som im odpovedal: –Akože, či som ja s vami dakedy barany pásol? – Povetrie sa trepotalo a pišťalo miesto vtáctva. Ani jeden živý tvor sa neozval. Miesto nich rozhovorily sa korene, bútľavé výtvary, bralá, úplazy a kosodrevina, lebo v ten čas zem vyvrhla všetkých duchov zo svojich útrob.
     </tei:p>
     <tei:p>
      Rozpálená obloha pokúšala sa stále zapáliť zem. A bolo by sa jej to podarilo, keby mračná neboly bývalý veľmi mokré. Iskry lietaly zhusta. Stále zapaľovaly ohne uprostred hôr. Okolo mňa umieraly stromy mučeníckou smrťou. Proti vetru sa vedely brániť, ale proti blesku nie. Nestačil sa ich dotknúť, už vzbíkly ani smolné fakle. Kým sa im žiara neprežrala do drieňa, kvílily všetkými konármi, potom sa náhle prelamovaly v páse a rozsypávaly v hŕbu popola a čmudiacich hlavní. Musel som dávať pozor, aby mi nepriškvŕkly kožu.
     </tei:p>
     <tei:p>
      V takomto pekle bolo priam nemožné nájsť správnu cestu, lebo ani uši, ani oči nevedely ti poradiť. Ale ja som si prelo nelámal hlavu. Vedel som, že búrka vyšľahla odtiaľ, kde som mal namierené, a rútila sa nadol, nuž moja cesta mohla ísť len čo najpríkrejšie proti nej. Preto som sa náročky púšťal do najdivších a najstrmších prúdov. Tadiaľ  bolo  mi  najbližšie  k  cieľu.  Nadarmo  nepokojná  obloha vysúštala podchvíľou na mňa ťažké záplavy mútnych vôd. Nebol som pre búrku stroviteľný. Ak som sa aj dostal niekedy priam do jej pažeráka, musela ma hneď vyvrhnúť zpät a nakoniec i pri všetkých jej úskokoch predsa som len ja zvíťazil.
     </tei:p>
     <tei:p>
      Na prielome sme sa rozlúčili. Ona klesala celou váhou na dolinu a ja som sa pustil naprieč Veľkým zvonom ku Kotlisku.
     </tei:p>
     <tei:p>
      Bolo to celkom príjemné, aspoň som sa nemusel do roka kúpať. A tu som dostal zasa zbrúsa nové šaty. Malý pevný strih, ozdoby z
     </tei:p>
     <tei:p>
      ľadu a z drahocennej inovate. Sedely na mne ani pancier. Iba čo kosti mi v nich trochu pohrkávaly, ale to patrilo k paráde. Teraz som bol opradivým ľadovým rytierom, nuž mohol som sa postaviť aj proti samému Ancikristovi.
     </tei:p>
     <tei:p>
      – Hip, hop, – preskakoval som skaly po známej ceste. Hahaha. Nie, tadiaľ som si už nemohol nohy dolámať. Poznal som tu každú piaď pôdy. Mohol som ísť hoci s vytlčenými očami. Hip, hop. Letel som ani šíp so sklonenou hlavou a s nadstavenými plecami. Necítil som nijakú únavu v tele, ani zádumčivosť v duši. Spieval som hlasno vrchovské piesne a chcel som, aby ma počuly všetky vrchy i všetky doliny, chcel som im dať poznať, že som zas medzi nimi a že nesiem v prsiach silu jeleňa.
     </tei:p>
     <tei:p>
      Proti mne drala sa hmla. Miestami bola dravá ani sypký sneh, rozvírený vetrom, miestami hladká ani vápenná voda. Rozširovala mi kožku a rozdrážďovala nozdry. Čoraz bola búrlivejšia a chladnejšia. Tiahla v širokých a pevných prúdoch celou hoľou. Keď prechádzala vedľa mňa, divo šumela. Bolo vidieť, že jej prekážam. Celého ma prenikala. Iba do hrude sa mi nemohla dostať. Tam pravidelne tĺklo srdce a horel živý oheň. Bolo to tak, ako by som niesol pod kabátom malú vyhňu s mechmi i s kováčom. Mohol som byť teda spokojný. Kým som niesol v sebe túto vyhňu s neutíchajúcim hrmotom a s neuhasínajúcou žiarou, nemusel som dbať na to, že okolo mňa tuhne svet, ako by už ležal niekoľko hodín na márach, lebo moja krv mala ešte dosť teploty a životnej sily.
     </tei:p>
     <tei:p>
      Ale náhle prenikol ma ľadový lúč, ako by ma bola bozkala priam na ústa smrť.
     </tei:p>
     <tei:p>
      Kotliská!
     </tei:p>
     <tei:p>
      Priepasť na mňa vydýchla.
     </tei:p>
     <tei:p>
      Nebolo však vidno nič. Hmla všetko zakrývala. Tvorila súvislý živel, do ktorého vrastala hrbolina zeme i klenba nebies. Podobala sa šíremu moru. Nemala však smer morského prúdu, ale smer obetného dymu. Kým donedávna sa valila s vetrom prudko proti mne, teraz stúpala a chcela ma nadniesť. Ona nič neprezrádzala. A predsa som náhle celým telom pocítil, že je tu predo mnou, že nesmiem už urobiť voľnejší krok, ak sa nechcem zrútiť do nej, a bol by ju podobným spôsobom vycítil každý, kto ju už raz videl, lebo neroztvárala sa len
     </tei:p>
     <tei:p>
      do hlbín, ale aj do výšky. Tvorila v povetrí uprostred rozvoňavených hôľ  a  hviezd  prázdny,  surovou  zemou  páchnuci  kadlub,  ktorý naširoko-ďaleko vydychoval hrôzu.
     </tei:p>
     <tei:p>
      Stál som nad svojím hrobom. Tu bola teda posledná stanica môjho života, kde sa ešte dalo uvažovať o márnostiach toho sveta, ktorý som zanechal za chrbtom. Na čo by mi to však bolo slúžilo. Poslednú vôľu som nemal komu zanechať. Dlžníkom som nebol. Ani veriteľom. Nuž stačilo sa iba prežehnať a ísť.
     </tei:p>
     <tei:p>
      – Hohó, – zavolal som. Hlas prerazil hmlu a stratil sa bez stopy, ako by ho bol niekto prehltol.
     </tei:p>
     <tei:p>
      – Prišiel som k tebe!
     </tei:p>
     <tei:p>
      Nič sa neozvalo.
     </tei:p>
     <tei:p>
      – Hneď som tam dolu!
     </tei:p>
     <tei:p>
      Malý fliačik  zeme  pohýbal sa pod nohami  a šmýkal  sa po strmom svahu so mnou. Mal som dojem, že sostupujem komínom. Nohy som kládol opatrne a rukami som sa opieral o strminu. Tento svah  bol  rebrík  do  pekla,  kade  vystupovali  diabli,  keď  museli roznášať po svete Luciferove posolstvá, alebo keď im prišla chuť rozfukovať ľuďom ohniská, aby zblčaly strechy.
     </tei:p>
     <tei:p>
      Vedľa mňa sa pretískaly celé pevniny hmly. Tamdolu iste práve naložili  na  vatru.  Hádam  samú  čerstvú  čečinu.  Ťažké  kúdliská smrdely a sotva sa stačily hýbať. Pretláčály sa len svojou váhou, lebo prievanu tu nebolo. Zostal tuhore. Ak som nadstavil tvár, mohol som ho ešte zacítiť a počuť. Pískal tenko a trasľavo, ako vtáča, čo vypadlo z hniezda. Dolu sa neopovážil spustiť.
     </tei:p>
     <tei:p>
      Chachacha, dnes budú v pekle hody!
     </tei:p>
     <tei:p>
      Pod nohami uvoľňovala sa mi suť. Drobné skaly i so sypkou prsťou trúsily sa dolu strminou a spôsobovaly v hluchom priestore divný šramot. Bol to jediný zvuk okrem tlkotu môjho srdca, ktorý ma sprevádzal do hlbín. Preto som ho rád počúval. Aspoň sa malý na čo viazať moje myšlienky, lebo tu aj mozog kôravel a krahol. Vznikal prudkými nárazmi podkovičiek na bagančiach o pôdu. Chvíľu sa rozliehal povetrím dosť sýto, ako by bol niekto dlaňou šúchal po stenách plechového hrnca, prezrádzajúc mi tak, že podo mnou, azda na desať metrov, azda na dvadsať, je ešte stále pevný svah, do ktorého sa dá zapierať, potom rozbíjal sa na množstvo slabších,
     </tei:p>
     <tei:p>
      prerušovaných zvukov podľa toho, koľko a akých skál kotúľalo sa ešte ďalej, a potom náhle zanikal.
     </tei:p>
     <tei:p>
      Čo tam mohlo byť? Azda pažerák bez.stien, ktorý siaha podľa odhadu ľudí až na morské dno?
     </tei:p>
     <tei:p>
      Ale naraz prezradily sa mi aj tie končiny. Vyzeralo to tak, ako by moje kroky dostávaly vzdialenú ozvenu, alebo ako by odtiaľ zdola vystupoval niekto hore a spôsoboval podobný hrmot ako ja. Bolo počuť ešte jedno vybíjanie podkovičiek, otriasanie pohýbanej pôdy, rozsypávanie suti a štrkot poskakujúcich skál, a bolo to práve v tých miestach, kde dosiaľ ľadovatela tíš.
     </tei:p>
     <tei:p>
      Zastal som. Azda sa mojím podupávaním pohýbala spodná ľah; ia vrstva pôdy a strháva so sebou do hlbín celý svah i so mnou?
     </tei:p>
     <tei:p>
      Ale zvuky neutíchaly. Prichádzaly s tvrdou pravidelnosťou ďalej a boly silnejšie a určitejšie. Ani šumenie hmly ich nestačilo prihlušiť. Ozývaly sa i proti všetkej mojej pochybnosti, rozrušujúc práve tie diaľky, ktoré som chcel mať tiché.
     </tei:p>
     <tei:p>
      – Hahó! – zavolal som, aby som zahnal ošiaľ.
     </tei:p>
     <tei:p>
      Hlas zapadal rýchle ako prv. Ale hneď sa ozval tamdolu, trochu síce stíšený diaľkami a predsa zreteľný s inou výslovnosťou, hrúbkou i silou, ako by ho boly vyslovily iné ústa.
     </tei:p>
     <tei:p>
      – Hohó! –
     </tei:p>
     <tei:p>
      Ach, každý mávame chvíle slabosti, keď sa nevieme ovládať, a rozpadávame sa na kúštičky, ako krušok soli pod nárazmi železného tíčika. U mňa to mohlo byť aj od únavy alebo závratu. Pre každý prípad oblapil som si rukami nohy pod kolenami, pritiahol pevne k telu a vložil medzi ne hlavu, aby som sa cítil zas v hŕbe. Rozhodol som sa v každom prípade čakať.
     </tei:p>
     <tei:p>
      Zvuky podo mnou rýchle rástly. Zachvacovaly  čoraz bližšie priestory. Bezpochyby niekto oddola vystupoval a mal naponáhle. Svojím prudkým pohybom a dychom rozkolembal i povetrie. Zaraz som pocítil na čele i prievan, ako by sa boly hlbiny otvorily. Hmly sa pohýbaly. Ten, čo šiel zdola, bezohľadne ich priam prostriedkom
     </tei:p>
     <tei:p>
      pretrhúval. Boly najprv po celej šírke biele a pevné ani múr, potom práve predo mnou zredly a sčernely, ako by tam vykopnieval hodný kus surovej zeme, a náhle z toho miesta vyrástla a vystúpila ku mne ozrutná postava mužského.
     </tei:p>
     <tei:p>
      – Ty si?
     </tei:p>
     <tei:p>
      – Ja!
     </tei:p>
     <tei:p>
      Ach, bol ohava, keď sa vykrútil z klbka, v ktorom sa dokotúľal. Stál proti mne a oňuchával ma dôkladne rypákom. Oči a ústa mal ešte z čírej tmy a ostatnú tvár zo sipiacej hmly. Iba zuby sa mu lesklý. S vlasov mu cechtila voda a smrdel bahnom.
     </tei:p>
     <tei:p>
      – Hybaj! – vrkol na mňa, keď ma poznal, a skrútil sa zas do hrče, aby sa mu lepšie šlo.
     </tei:p>
     <tei:p>
      Urobil som to isté.
     </tei:p>
     <tei:p>
      Na svahu sme nepreriekli slova. On fučal a chrčal ani baran a ja som  mal  dosť  roboty, aby som mu  stačil.  Iba tamhore,  keď  sa poriadne povystieral, vysiakal a keď si päsťami povytiera! tmu z očú a porozháňal hmlu z tváre, zahúkal ani slon.
     </tei:p>
     <tei:p>
      – Huhuhu!
     </tei:p>
     <tei:p>
      – Ťavo! – zareval som naň.
     </tei:p>
     <tei:p>
      Chytil sa za boky a smial sa.
     </tei:p>
     <tei:p>
      – Do čerta, kde sa tu berieš?
     </tei:p>
     <tei:p>
      – Bol som tamdolu pri pliesku.
     </tei:p>
     <tei:p>
      Hľadali sme sa v hmle.
     </tei:p>
     <tei:p>
      – Azda máš tam deti?
     </tei:p>
     <tei:p>
      – Hu, poslala ma nočnou hodinou po vlčí koreň!
     </tei:p>
     <tei:p>
      – Kto?
     </tei:p>
     <tei:p>
      – Zuna!
     </tei:p>
     <tei:p>
      Čítal som mu zuby a hľadal ohryzok pod bradou, ale hrdlo mal, pľuhák, zababušené v odedzi.
     </tei:p>
     <tei:p>
      – Haha, máš odedzu, – vysmial som ho.
     </tei:p>
     <tei:p>
      – Hu, dala mi ju, aby som neprechladol.
     </tei:p>
     <tei:p>
      – -Azda sa bojíš o svoj život?
     </tei:p>
     <tei:p>
      – Hu, život má cenu!
     </tei:p>
     <tei:p>
      – Nie každý!
     </tei:p>
     <tei:p>
      – Aj psí!
     </tei:p>
     <tei:p>
      Kráčali sme potom vedľa seba cestou popod Veľký zvon a
     </tei:p>
     <tei:p>
      upozorňovali sme sa navzájom na skaliská pod nohami, aby sme si náhodou papule na daktorej nerozmlátili.
     </tei:p>
     <tei:p>
      Vravel som mu:
     </tei:p>
     <tei:p>
      A on:
     </tei:p>
     <tei:p>
      Takto rúče až po sedlo a tam sa ma pýtal, aby ma upozornil na chodník k mojej chatrči.
     </tei:p>
     <tei:p>
      – Ideš spať?
     </tei:p>
     <tei:p>
      Ale ja som odpovedal pevne: nie, aby nemal pochybností.
     </tei:p>
     <tei:p>
      – Hu, – vrkol ponad plece, – tak si sviaž vlasy na hlave, aby sa ti v  nich  nezahniezdily  netopiere.  Sbehneme  Hlbokým  žľabom  do Vlčích jám!
     </tei:p>
     <tei:p>
      Neprekvapilo  ma, že  práve ta.  Veď  zbojníci  skrývajú svoje poklady  v  najhlbších  dierach.  Nezáležalo  mi  na  tom,  kde  mu naostatok napľujem do očú a roztrepem kotrbu. Bol som istý so svojimi silami. Vedel som, čo chcem. A to bolo vari dosť.
     </tei:p>
     <tei:p>
      Na dne žľabu bolo ticho. Hore medzi bralami sipela síce ešte nepokojná hmla, tudolu pod skalnými stenami ju už nebolo badať. Tadiaľto sa vlnil teplý prúd vetra, ktorý vychádzal z hlbín. Ovieval nám čelá ani dravý dych zeme. No čím nižšie sme sostupovali, tým bol miernejší. Tamdolu iste bola úplná tíšina. Do vlčích jám sa nemohly spratať ani víchry, ani hromy. Ťavo vedel, akú skrýšu si má vybrať pre seba a pre svoju nevestu, keď chcel mať od ľudí a búrok pokoj. Celkom som mu rozumel.
     </tei:p>
     <tei:p>
      Cestou nepovedal ani slova. Vari tuho rozmýšľal o tom, ako by ma mohol ešte naostatok prekabátiť. Jeho široký chrbát sa stále knísal predo mnou. Sostupoval pomerne rýchlo. Krok dunel pod ním pravidelne a isto. Ani raz sa nepokízol, hoci bola hlboká noc, úplaz bol po búrke šmykľavý, vyjarčený a všadiaľ do cesty vystupovaly ozrutné balvany, ktoré bolo treba obchádzať. Musel som sa poriadne namáhať, ak som ho nechcel stratiť s očú. Iba na samom konci úžľabiny sa obzrel, pristavil ma náhle pokynom ruky, ako by chcel stíšiť šramot skál, ktoré sa za mnou šurcovaly, sám si prvý stal do úzkeho priechodu, kde sa pomihával tmavočervený odlesk akéhosi svetla, a keď sa chvíľu rozhliadal, povedal:
     </tei:p>
     <tei:p>
      – Hu, utri si pysky a dlho nehľaď, aby neprišlo Zune z očú, lebo tak sa vidí, že má práve svadobnú noc.
     </tei:p>
     <tei:p>
      Neklamal ma. Na tichej polianke pod hustým rozkonáreným smrekom blčal oheň. Bol pokojný, lebo vietor mu neprekážal. Okolo do noci nepretržite vysielal praskajúce vlny červenej žiare. Mäkká tráva sa v nej ligotala, ako by sa aj pomedzi stebielka plazil plameň. A na tomto menivom koberci pohybovaly sa nahé postavy ženy a muža. Žena bola obrátená tvárou k nám a žiara jej osvetľovala len jeden bok tela: zvlnený prúd rozpustených vlasov, plecia, ramená a bedrá. Zato muž bol osvetlený celý, lebo ležal na chrbte proti nej. Podopieral  sa  trochu  lakťami.  Žena  kľučala  a  chvíľu  bedlivo pozorovala muža, ktorý i pri svojej nezvyklej polohe posunoval sa na lakťoch, pomáhajúc si nohami, ako by sa chcel dostať z jej dosahu. Ale žena mu to nedovolila. Zakaždým, keď jej mal už uniknúť, pritiahla ho rukami k sebe a hádzala sa naň prudko celým telom. Tak po krátkych prestávkach vznikal krátky zápas, sprevádzaný divým škrekom a nespútaným výskotom. Pripomínal mi podobný zápas, ktorý som videl, napodiv, práve v týchto miestach. Zuna bola vtedy tiež taká šialená, lenže ruvala sa s tým podivným zvieraťom, ktoré sa neskoršie stalo prvou obeťou mojej žiarlivosti. A teraz bol tu tento muž.  Skutočný  muž.  Koža  sa  mu  na  bokoch  a  na  vypnutých ramenách lisla, preťahoval sa pred ňou ani had a natrvalo ju k sebe pripútaval uhrančivými a bezočivo naširoko rozpleštenými okáľmi.
     </tei:p>
     <tei:p>
      Nebolo pochyby, o čo tu ide. Dlho obidvaja sedeli osamote, pri ohni uprostred noci. Naučili sa hľadieť na seba bez očí a vari prvý raz zistili, že sú takto úžasne hlízko pri sebe, tak blízko, že sa môžu cítiť  a  ochutnávať.  A  vtedy  zborily  sa  všetky  prekážky,  ktoré jestvovaly medzi nimi. Celý svet so všetkými hĺbkami a výškami, so všetkými chvíľami i búrkami vošiel do nich a oni boli len dvaja: muž a žena. Nepotrebovali viac šaty, lebo krv sa im zaligotala bronzom.
     </tei:p>
     <tei:p>
      Očakávanie ma teda úplne sklamalo. Kým som schádzal žľabom a sledoval pred sebou Tavov chrbát, pripravoval som sa na stretnutie s ňou. Ani mi na um nesišlo, že bude pokojná a krotká a že pod prvým mojím pohľadom skloní kajúcne čelo a pôjde ochotne za mnou ako stratená ovca za valachom. Ba predstavoval som si ju práve tvrdohlavú, divú a nebezpečnú. Myslel som, že sa mi postaví
     </tei:p>
     <tei:p>
      do cesty práve vtedy, keď budem chcieť vykonať svoje predsavzatie a že pred ňou budem musieť cúvnuť a vrátiť sa bez pomsty zpät. Iba toto som nečakal. Keď som po prvom prekvapení celý zjav pochopil, nechcelo sa mi veriť, že by tou poskakujúcou šialenou ženou bola Zuna. A predsa to bola ona. Jej zjav bol tu uprostred noci v záplave žiare  presvedčivejší  ako  kedykoľvek  predtým.  Oslepovala  ma všetkými teplými miestami, čo na jej tele svietily.
     </tei:p>
     <tei:p>
      A Ťavo mi vysvetľoval:
     </tei:p>
     <tei:p>
      Nestaral som sa, kto je onen muž. Na tom vlastne už nezáležalo. Mohol byť pre mňa naozaj aj sám Lucifer. Hlavná vec bola, že Zuna preň zavrhla celý svet, že ho vyhľadala, ošetrovala, že sa k nemu prihlásila otvorene a že mu chcela prináležať bezvýhradne, lebo to ma presviedčalo, že celé moje úsilie bolo márne. Zuna mi nikdy nepatrila. Ani vo sne, ako som si neraz namýšľal. Žila niekde ďaleko mimo mňa v čudnom svete tajov, kde som nevedel preniknúť, a vo mne jestvovalo iba marivo, azda stopa po nejakom hlbokom dojme, ktorá sa len jej zjavom uživovala. A teraz i tá vypŕchla. Nemalo mi už čo prepaľovať krv nenávisťou a láskou. Zostal som naraz sám so svojím srdcom. Necítil som voči nikomu nijaký záväzok. A vlastne nemal som už na tomto mieste čo hľadať. Moja úloha sa tu skončila. Zuna sa rozhodla prv, ako by som bol stačil zakročiť. No výjav na polianke dostával práve vtedy taký nečakaný obrat, že ma začal udivovať a napĺňať novým nepokojom, ba až úžasom.
     </tei:p>
     <tei:p>
      Neznámemu stálymi pokusmi podarilo sa predsa dostať zpod priameho dosahu svojej družky. Najskorej nás začul, nuž vzpružila ho naša prítomnosť. Náhle sa vyšvihol so zeme, vyskočil na rovné nohy a smiešne, ako ošklbaná kačica, začal sa belhať smerom k nám, podivne  krákajúc  a  vystierajúc  ruky,  ako  by  chcel  nájsť  u  nás záchranu  pred  nejakou  hrôzou.  A  pravdepodobne  toto  zbabelé počínanie mužovo vynieslo Zunu z miery. Ako videla, že uteká, stala sa ostražitejšou a dravšou. Smelo sa vypla, divo pohodila hlavou, ako
     </tei:p>
     <tei:p>
      by niečo vetrila, potom niekoľkými skokmi dobehla tackajúceho sa muža, prudko sa naň vrhla a strhla ho na zem.
     </tei:p>
     <tei:p>
      Rev sa vtedy zdvojnásobil. Keby sa predo mnou na trávniku neboly zmietaly v zúrivom zápase tie dve telá, bol by som si myslel, že sa niekde nablízku rujú krvožíznivé dravce. To už nemohla byť iba nevinná hra. Tu už šlo o viacej. Možno Zuna zošalela a napadla svojho milenca práve vtedy, keď chcel byť k nej najvďačnejší. Kým bola osamote, pohrávala sa s ním, mala ho vo svojej moci. Nemusela sa obávať, že jej unikne, lebo bol ochromený. Vedel sa iba plaziť ako had a skákať ako žaba. Ale len čo teraz zbadala, že svoju korisť môže stratiť, jej zúrivosť dosiahla vrchol a stala sa opravdivým zverom.
     </tei:p>
     <tei:p>
      Ako sa to dalo však pochopiť v kratučkej chvíľke niekoľkých sekúnd, pokiaľ toto vyvrcholenie zápasu prebiehalo? Stál som ako pribitý  pri  svojom  priateľovi  iba  v  strašnom  tušení.  Dnešné myšlienky a dohady ma úplne zmiatly. A zatiaľ nesmyselný rev sa náhle akosi divne, uprostred najväčšieho vypätia, krátkym chrapotom zakončil.  Zuna zas  kľačala  nad mužom.  Občas  sa k jeho  hlave nahýnala, ako by sa presviedčala o jeho stave alebo ako by ho v záchvate  náruživosti  neprestajne  bozkávala.  Celkom  tak  ako predtým.  Iba  v  tom  bol  rozdiel,  že  muža  tieto  prejavy  nijako nevyrušovaly. Ležal nehybne na jednom boku, cudne skrútený, s nohami i s rukami skrčenými pod sebou, ako by si chránil vpadnuté brucho, kde ho práve niekto bolestne kopol.
     </tei:p>
     <tei:p>
      Vtedy už rozkvitla vo mne celá hrôza poznania. Pribehol som rýchle  ku  kľačiacej.  Ale  tá  ničím  nedala  najavo,  že  by  si uvedomovala a chápala to, čo sa práve stalo, ba nebolo na nej badať ani nijaké znaky šialenstva a zúrivosti. Vyzerala ako dieťa, ktoré práve skončilo hru a oddávalo sa nevinnému sneniu, alebo ako veľký plachý vták, ktorý priletel z lovu a rozčuchrával si zobákom perie, chystajúc sa na spánok. Vo svojej pohrúženosti nezačula ani moje kroky a iba vtedy sa prebrala, keď som na ňu dva razy zavolal: Zuna, Zuna!
     </tei:p>
     <tei:p>
      Zodvihla sa zpomedzi trávy, hladká a napružená ani lasica, ktorá pocítila celým telom, že na poľane je už nie sama.
     </tei:p>
     <tei:p>
      – Zuna, Zuna!
     </tei:p>
     <tei:p>
      Poznala ma? Neviem! Jej oči ma však našly. Boly jasné a
     </tei:p>
     <tei:p>
      chladné ako mesačná noc. Pokiaľ mnou prenikaly, mrazilo ma v chrbte. Bolo to posledný raz. Hneď potom sa na celom tele zatriasla náhlym prebudením. Prsia jej prudko poskočily. mykla hlavou a dala sa do behu, sprevádzaná tichým šuchorením trávy. Rýchlo ani blesk prebehla ožiarenou plošinou a zmizla v hĺbkach noci.
     </tei:p>
     <tei:p>
      – Hu, – vyplašili sme ju, – poznamenal Ťavo, ktorý sa bol tiež priblížil, a potom, keď sme prehliadli úbohého muža a zistili, že má na niekoľkých miestach prehryznuté hrdlo, doložil:
     </tei:p>
     <tei:p>
      – Bol prislabý na jej ľúbosť.
     </tei:p>
    </tei:div>
    <tei:div type="chapter">
     <tei:head>
      VI.
     </tei:head>
     <tei:p>
      Na druhý deň sa všetko zmenilo.
     </tei:p>
     <tei:p>
      Hneď na svitaní ukazovaly sa príznaky, že sa bude cez deň už ľahšie dýchať. Hmla síce ešte páchla surovou zemou a bútľavinou, ale sipela, lebo drala sa už hore. Zavše z výšin šľahol do nej biely svit, ako by s oblohy kvapkal horúci olej. Ihličie mladých jedlíc sa v taký čas zaligotalo a malinčiak prudko vydýchol. Na holiach musela už byť chvíľa a ostré lúče driapaly hmlu, ktorá stúpala z dolín ešte mocným prívalom proti nim. Vari najväčšie boje sa odohrávaly práve nad nami. Zavše sa zdalo, že sa vracia tmavá noc. Na všetkých stranách zahučala hmla, prichádzajúca čoraz v hustejších a černejších vlnách,  lebo  mala  tudolu  mocné  zásoby,  živené  ešte  dychom prevlhnutých jám, priepadlísk, výparmi mútnych potokov, a bola spojená s útrobami zeme, kde prebývala odpradávna večná noc. No pred strmými lúčmi musela predsa cúvať. Povetrie sa stále viac pretepľovalo a na niektorých miestach otváraly sa hlboké vrecia so žltým svetlom, a potom naraz sa nafúklo ani perinisko a roztrhlo šírkou celej plochy. Prudké svetlo začľaplo hlbiny a rozlialo sa po trávniku. Do výšok zdvihly sa znovu vypnuté grúne s bralami a medzi ne sostupovalo slnce. Posledné kúdlisko hmly vrhlo sa naň, preto  bolo  najprv  chlpaté,  dlžizné  struky  strapatých  fúzov previsovaly okolo neho, ale skoro jeho žiara poprehltúvala všetko, nadulo sa a plávalo oblohou ako obrovská horiaca kvapka rosy.
     </tei:p>
     <tei:p>
      Rozhodol som sa hneď odísť, lebo celým telom som pocítil, že už nemám čo hľadať medzi týmito skalnými obrami, čo zasadli znovu na obzor, a že sa práve v belasých diaľkach otvorily pre mňa široké výhľady s dlhými cestami, na ktoré moja noha ešte nevkročila.
     </tei:p>
     <tei:p>
      Ale Ťavo ma zdržal ešte niekoľko dní. – Nemôžeme ho nechať líškam, – vravel, – možno bol niekedy tiež kresťanom… A tak sme sa chytili hneď zrána do roboty.
     </tei:p>
     <tei:p>
      Ťavo  chcel  byť  teraz  dôkladný.  Všetko  dobre  premyslel  a pripravil. Vyhľadal na poľane najhlbšiu a najhustejšiu pôdu, potom sa oháňal riadnym stolárskym metrom a meral: dva pozdĺž a tri štvrte naprieč, keď počítame s truhlou. Hrob bolo treba vykopať podľa všetkých  predpisov  cirkevných  i  svetských,  aby  nemal  s  nikým poťahovačku, a predovšetkým neželal si, aby sa nebohý vrátil na tento svet. Preto trval tvrdošijne na dvojmetrovej hĺbke, hoci sme už pri prvom metri narazili na centové skaliská, preto kázal robiť truhlu zo samých bukových štiep a preto sa rozhodol pre ruské ceremónie, keď sa tam viac zarieka, vykiadza a svätí. Ja som mu bol rechtorom, miništrantom, kostolníkom i hrobárom. Všetko trvalo tri dni. Najprv sme vykopali jamu, potom sbili truhlu a vytesali kríž. Vo dne sme robili a v noci sedeli, pofajčievali ľuľok, pľuvali do ohňa a strážili mŕtveho, ktorý sa každú hodinu viac nafukoval, hoci doista mal črevá poriadne  vymyté.  A  nakoniec  po  pohrebe  bol  kar  s  kláštorskou slivovicou, s ruskými kniežatami, so všetkými bohmi a diablami, so všelijakými  materami,  s  litániami  ku  všetkým  svätým,  aby  mal nebohý pokoj na večnosť i od tých tamhore, i od tých tamdolu, aby mal každý svoje, Boh i Lucifer, ja i Ťavo, amen.
     </tei:p>
     <tei:p>
      V čase medzi robotou a najmä vtedy, keď Ťava zmoril úpal a ukazoval zpod svrčiny svoj umazaný pupok Pánu Bohu, presliedil som dôkladne okolie, očakávajúc, že sa predsa v niektorom kúte stretnem ešte so Zunou, lebo nechcelo sa mi veriť, že by to už bol s ňou  koniec.  Ponavštevoval  som  aj  uhliarov,  ktorí  sa  medzitým povracali medzi hole. Ale nikde nič. Nikto mi nevedel o nej povedať zprávu, ako by sa naozaj bola prepadla do zeme.
     </tei:p>
     <tei:p>
      Pre uhliarov to bola celkom prirodzená a čistá vec a preto sa za ňou ani nepiadili: Zunu si odviedol ten z Kotliska. Najprv sa porátal s mlynárom a potom si vzal aj nevestu. Celkom podľa smluvy.
     </tei:p>
     <tei:p>
      Veď Zuna iba pre neho rástla. A to sa vedelo. Och, to je nič, že hotrochu dohrýzla. Však vieme, aký je. Položí sa ti na cestu a vyvalí oči,zachladne, celkom ako mŕtvy, len ruženec a pátričky mu chýbajú pod bradou. Ty utekáš ku zvonárovi, po ľudí, a kým prídu s márami,
     </tei:p>
     <tei:p>
      niet ho. Áno, tak robieva, my sa tomu nečudujeme.
     </tei:p>
     <tei:p>
      No mne také vysvetlenie nestačilo. Brúsil som ďalej grúne, ba vysedával som nocami i pod krížom na hrobe neznámeho muža, nazdávajúc sa, že sa azda práve ta niekedy vráti. Ale nakoniec som sa musel uspokojiť s tým, čo mi povedal Ťavo.
     </tei:p>
     <tei:p>
      – Zuna vyrástla medzi vrchmi. Poznala ich silu i ľúbosť, preto sa s nimi už dávno zasnúbila. A nevolila zle. Či myslíš, že by mohla byť šťastná medzi ľuďmi, ktorých všetky možnosti, ba aj náruživosť je zmeraná iba smrťou?! Hu, taký údel si ona nezaslúžila. Hole si ju vychovaly, nuž si ju i vzaly, lebo aj ony majú svoje nevesty.
     </tei:p>
    </tei:div>
   </tei:div>
  </tei:body>
 </tei:text>
</tei:TEI>
